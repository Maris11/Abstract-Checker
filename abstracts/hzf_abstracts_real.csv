id,title,abstract,is_generated
1,Runātāja retoriskais portrets pandēmijas situācijā.,"Bakalaura darbs ir veltīts komunikatīvo dominantu izpētei runātāja retoriskājā portretā COVID-19 situācijā. Autora mērķis ir veikt izteicienu kopuma ""stratēģisku"" analīzi, kas dod iespēju retoriski attēlot divus ārstus ekspertus: E. Mališevu (Krievija) un U. Dumpi (Latvija). Autors veic komunikācijas stratēģiju realizāciju salīdzinošu analīzi runātāju runā, izmantojot retoriskās (""stratēģiskās"") analīzes metodi, identificē pazīmes, kas raksturo izpratni par COVID-19 situāciju, tās prezentācijas specifiku sociālajā vidē pārliecināšanas nolūkos.  Darbs var interesēt filologus, kā arī visus lasītājus, kurus interesē šī problēma.",0
2,Autonomā vācu valodas apgūšana studentu vidū,"Šis darbs ir veltīts vācu valodas patstāvīgas mācīšanās pētīšanai studentu vidū. Tas ir balstīts uz autores tiešo pieredzi Erasmus studiju apmaiņas programmas laikā, kad studentiem bija nepieciešams apgūt vācu valodu un komunicēt starpkultūru vidē. Rezultātā tika pētītas vācu valodes apguves iespējas un veidi studentu vidū, kā arī autonomija šajā procesā. Pētot bibliogrāfiju, tika konstatēts, ka ir ierobežots daudzums literatūras, kas īpaši koncentrējas uz vācu valodas apguvi studentu vidū Erasmus programmas kontekstā. It īpaši maz ir zināms par viņu mērķiem, vēlmēm un iecienītākajām metodēm. Darba mērķis ir ne tikai noteikt metodes, ko studenti izmanto vācu valodas apguvei, bet arī noskaidrot, cik efektīva ir pašmācība un vai tā ir populārāka nekā valodas mācīšanās pie individuāla skolotāja vai valodas kursos. Lai sasniegtu šo mērķi, tika izskatīta un apkopota teorētiskajā daļā zinātniskā un metodiskā literatūra. Praktisko daļu veido analīze, pamatojoties uz rezultātiem, kas tika iegūti, veicot aptauju starp 125 ārvalstu studentiem, kuri mācās vācu valodu.",0
3,E-apmācības aplikāciju izmantošana vācu valodas stundās vidusskolās,"Bakalaura darbā tiek aplūkota vidusskolas skolēnu motivācija mācīties vācu valodu, kā arī E-Learning aplikāciju izmantošana valodas apgūšanai. Darba mērķis ir ar aptaujas palīdzību noskaidrot, vai vidusskolas skolēni izmanto kādu no E-Learning aplikācijām, lai mācītos vācu valodu. Aptaujā piedalījās 33 skolēni no Salaspils 2. vidusskolas un Rīgas 13. vidusskolas.  No iegūtajiem rezultātiem tika secināts, ka vidusskolas skolēni ir motivēti mācīties vācu valodu un uzskata, ka tā būtu vajadzīga nākotnē darbā, ceļojumos vai izglītībā.  Darba hipotēze netika apstiprināta.",0
4,Spāņu valoda Latvijā: Latvijas iedzīvotāju lingvistiskā attieksme kā faktors valodas izplatībā,"Latvijā, valstī ar stingru politisku un juridisku atbalstu valsts valodas nostiprināšanai, uz noteikta vēsturiska un ģeopolitiska fona ienāk arī viena no lielākajām pasaules valodām – spāņu valoda. Maģistra darbā tiek pētīta Latvijas iedzīvotāju lingvistiskā attieksme pret svešvalodu, t.sk. spāņu, valodas apguvi. Darbā izmantota analītiskā, aprakstošā un salīdzinošā metode, datu analīzei – divas aptaujas un vairākas strukturētas intervijas ar nozares speciālistiem. Spāņu valodas apguvei Latvijā kopumā ir labvelīga lingvistiskā vide – to iespējams apgūt vispārizglītojošajās skolās, kursos, mācību centros. Ir iespēja arī iegūt oficiālu savu zināšanu apliecinājumu DELE eksaminācijas centrā. Taču spāņu valodas izplatība un popularitāte nav tik liela, cik tā, pamatojoties uz pētījumā iegūtajiem secinājumiem, Latvijā varētu būt. Iespējams, traucē informācijas trūkums, izglītības likumu izpratne vai lingvistiskie aizspriedumi, par prioritāro svešvalodu lielākajā daļā vispārizglītojošo skolu izvirzot angļu valodu. Spāņu valoda varētu kļūt par līdztiesīgu angļu valodas konkurenti apgūstamo svešvalodu sistēmā, turklāt izglītības procesa normatīvais regulējums nenosaka, ka angļu valoda ir obligātā svešvaloda. Augstākajā izglītībā būtu nepieciešama arī spāņu valodas bakalaura programma, kas nodrošinātu izglītības posmu pēctecību, sagatavojot augsti kvalificētus un profesionālus valodas speciālistus Eiropas daudzvalodīgajā vidē. Atslēgvārdi: spāņu valoda, valsts valoda, svešvaloda, lingvistiskā attieksme, izglītības sistēma, normatīvie akti, mācīšana.",0
5,Argumentācija Beļģijas un Francijas politiskajā diskursā no 2010. līdz 2020. gadam: kontrastīvā analīze,"Retrospektīva analīze rāda, ka starptautisko imigrantu skaits pēdējos 30 gados ir dubultojies un ka šis pieaugums galvenokārt attiecas uz Rietumeiropas valstīm. Tas parāda, ka problēma, kas saistīta ar imigrācijas diskursu, ir aktuāla mūsdienās. Mēs pētījām politisko diskursu, kas saistīts ar imigrāciju Francijā un Beļģijā. Mēs salīdzinājām gan argumentācijas retoriskos, gan lingvistiskos aspektus.",0
6,Mūsdienu latviešu erotiskais romāns - Karīnas Račko piemērs,"Pētījuma “Mūsdienu latviešu erotiskais romāns – Karīnas Račko piemērs” mērķis ir konstatēt un analizēt mūsdienu erotiskā romāna iezīmes Karīnas Račko (1988) romānos, kā arī noteikt autores romānu ietekmi uz lasītājiem. Maģistra darbā tiek pētīta autores daiļrade un viņas fenomens latviešu literatūrā. Maģistra darba objekts ir četri autores romāni – “Saplēstās mežģīnes”, “Debesis pelnos”, “Samaitātā” un “Sasietā”. Maģistra darbā sniegts īss pārskats par erotiskā romāna īpatnībām latviešu un cittautu literatūrā, apskatīts mūsdienu erotiskais romāns kā masu kultūras žanrs, kā arī pētītas mūsdienu erotiskā romāna iezīmes Karīnas Račko romānos, izdarot secinājumus, ka autores romānos ir novērojamas līdzīgas gan saturiskās, gan stilistiskās iezīmes, kas raksturīgas mūsdienu erotiskā romāna žanram.",0
7,Tulkošanas metodes un subjektīvisma faktors daiļliteratūras tulkošanā,"Daiļdarba tulkotājs var tikt uzskatīts arī par darba līdzautoru, jo ne labas valodu (avotvalodas un mērķvalodas) zināšanas, ne vienu un to pašu tulkošanas stratēģiju izmantošana negarantē vienādu iznākumu. Daiļliteratūras tulkošanā noteicošais ir tulkotāja subjektīvisma faktors. Tulkojumu mērķvalodā ietekmē tulkotāja valodas zināšanas, valodas izjūta, vārdu krājums, valodas bagātība, tulkotāja pieredze, viņa zināšanas par daiļdarbā aprakstīto zemi, vidi, kultūru, cilvēkiem, arī drosme un uzdrīkstēšanās, spēja identificēties ar daiļdarba autoru. Šie visi ir uzskatāmi par subjektīviem rādītājiem, kurus nevar izmērīt pēc noteiktiem kritērijiem. Šajā darbā aplūkotas dažādas tulkošanas stratēģijas un pieejas gan no teorētiskā viedokļa, gan analizējot to pielietojumu Amerikas Savienoto valstu bijušās pirmās lēdijas Mišelas Obamas (Michelle Obama) autobiogrāfiskā romāna “Izaugt” (Becoming) daļas divu tulkotāju tulkojumos (kas veikti neatkarīgi viens no otra). Rezultātā tiek rastas skaidras norādes uz subjektīvisma faktora neizbēgamo ietekmi daiļliteratūras tulkošanā.",0
8,Meteoroloģisko parādību atspoguļojums latviešu valodā,"Bakalaura darba Meteoroloģisko parādību atspoguļojums latviešu valodā mērķis ir  skatīt meteoroloģiskas parādības gan no semantiska, gan sintaktiska viedokļa – izpētīt, kādās sintaktiskās konstrukcijās tiek atspoguļotas meteoroloģiskas parādības un noteikt šo parādību nosaukumu tipisko apkaimi.  Darbs sastāv no ievada, apzīmējumu saraksta, četrām nodaļām, secinājumiem un izmantotās literatūras saraksta. Pirmajā nodaļā ir dots ieskats funkcionālo stilu sistēmā, jo meteoroloģiskās parādības dažādos stilos tiek raksturotas atšķirīgi. Otrajā nodaļa uzmanība vērsta uz vienkārša teikuma sintakses raksturošanu. Trešajā nodaļā teorētiski un praktiski tiek skatītas divkomponentu teikumu shēmas. Ceturtajā nodaļā tiek pētīts, ar kādiem skaņu verbiem var apzīmēt meteoroloģiskas parādības un kādus apzīmētājus piesaista lietvārdi, kas nosauc meteoroloģiskas parādības.",0
9,Tulkošanas stratēģijas Valsts Centrālās bankas gada pārskata ievadā,"Finanšu tulkošana ir ļoti sarežģīts un augsti pieprasīts mūsdienās specializētās tulkošanas veids, kura kvalitāte ir cieši saistīta ar pareizu tulkošanas stratēģiju un rīku izvēli. Lai identificētu tulkošanas pieejas un stratēģijas, kas ir ieteicamās konkrētajā specializētās valodas apakš-žanrā, ir svarīgi izanalizēt labākus šī apakš-žanra tulkojumus. Šī maģistra darba mērķis – ir izpētīt tulkošanas stratēģijas, kas ir visbiežāk pielietotās konkrētā finanšu tulkojumu apakš-žanrā – Valsts Centrālās bankas gada pārskata ievadā. Pētāmo tekstu korpuss tika sastādīts no tādu valsts banku un starptautisko finanšu institūciju kā LB, CBR, ECB un EBRD gada pārskatiem, laika periodā no 2009. līdz 2018. gadiem. Lai sasniegtu galvenos pētījuma mērķus, tika pielietoti retrospektīvais tulkošanas stratēģiju novērtējums un kvantitatīvā analīze, kā arī valodas korpusa triangulācijas metode. Pētījuma rezultātus veido rekomendācijas attiecībā uz visvairāk ieteicamajām tulkošanas stratēģijām konkrētajā finanšu tulkojumu apakš-žanrā, terminoloģijas bāzi, kas ietvēra 422 terminus, un trīs paralēli korpusi jeb tulkošanas atmiņas, kuras varētu tikt lietotas mašīntulkošanā. Maģistra darba rezultāti varētu būt noderīgi tulkotājiem-iesācējiem, tulkotājiem, kuri nodarbojas ar finanšu un specializēto tulkošanu un izglītības darbiniekiem.",0
10,Metaforas fitnesa treneru publikācijās sociālajos medijos,"Metaforas sociālajos medijos un īpašos kontekstos, piemēram, metaforas politiskā diskursā, ir tikušas pētītas, tomēr pētījums par metaforām fitnesa treneru publikācijās sociālajos medijos nav ticis atrasts. Bakalaura darba mērķis ir pētīt un sagrupēt metaforu kategorijas, kuras ir izmantotas fitnesa treneru publikācijās sociālajos medijos. Izmantotās pētījuma metodes ir literatūras apskats un satura analīze. Rezultāti parāda, ka fitnesa treneri biežāk izmanto strukturālās metaforas nekā orientācijas metaforas un ontoloģiskās metaforas. Visbiežāk izmantotā strukturālā metafora ir FITNESS IR CĪŅA.",0
11,"Fonētiskie stila izteiksmes līdzekļi Dž. R. R. Tolkīna darbā ""Gredzenu pavēlnieks""","J.R.R. Tolkīna “Gredzenu Pavēlnieks” ir īpašs ne tikai ar to, ko panāca fantāzijas žanrā, bet arī izceļas ar savu specifisko valodu un stilu. Šī darba mērķis bija izpētīt fonētiskos mākslinieciskos līdzekļus pirmajā no trīs “Gredzenu Pavēlnieka” grāmatām un saprast kāda ir šo izteiksmes līdzekļu funkcija. Izmantotās pētījuma metodes šajā darbā bija Kvalitatīvā satura analīze un Discriptīvā analīže. Satura analīze palīdzēja šos fonētiskos izteiksmes līdzekļus identificēt, savukārt discriptīvā analīze tika izmantota lai varētu raksturot fonētisko māksliniecisko izteiksmes līdzekļu labākās īpašības un kādas funkcijas tie pilda šajā grāmatā, savukārt satura analīze palīdzēja šos  Pētijuma rezultāti atklāja, ka Alitēriju Tolkīns ļoti specifiski izmanto veidojot personvārdus, savukārt. Onomatopeja tiek izmantota lai radītu specifisku efektu un visbiežāk viens un tas pats vārds rada līdzīgu efektu. Tomēr galvenā nozīme fonētiskajiem mākslinieciskajiem izteiksmes līdzekļiem ir lai radītu ritmisku lasījumu un lai lasītājam būtu vieglāk uztvert Tolkīna vēstījumu.",0
12,Autobiogrāfiskums jaunākajā latviešu romānā,"Maģistra darbā tiek pētīti jaunākie, pēdējo desmit gadu laikā izdotie autobiogrāfiskie romāni. Darba nolūks ir noskaidrot, kādā veidā izpaužas autobiogrāfiskums jaunākajā latviešu romānā un kas atšķirīgs katram no tiem. Maģistra darba iecere ir izveidot teorētisku un praktisku ieskatu autobiogrāfiskuma pētīšanai romānos ar naratīva un biogrāfisko metodi, kas līdz šim pētniecībā nebija bieži pielietota. Pētījumā tiek secināts, ka autobiogrāfiskums jaunākajā latviešu romānā izpaužas caur šādām pazīmēm: autora distancēšanās trešās personas vēstījuma formā, bērnības attēlojums, laiku sajaukums, autora rakstīšanas motivācija, atmiņas kategorija, vēsturiskās kolektīvās pieredzes konteksts, naratīva konstruēšana, sociālais statuss. Kā arī Priverta darbs atklāj vēl vienu autobiogrāfiskuma pazīmi – attaisnošanos.",0
13,Rīgas topogrāfija Aleksandra Čaka prozas tekstos dzīves pēdējā desmitgadē (1940.-1950.gads),"Maģistra darba „Rīgas topogrāfija Aleksandra Čaka prozas tekstos dzīves pēdējā desmitgadē (1940-1950)” mērķis ir izpētīt Rīgas topogrāfiju kā ideoloģisko zīmju atspoguļotāju Aleksandra Čaka prozas tekstos (publicistikā: tēlojumos, recenzijās, portretrakstos, reportāžās, aprakstos), kas tapuši rakstnieka dzīves pēdējā desmitgadē, t. i., no 1940. līdz 1950. gadam. Pētījumā kopumā analizētas 139 Aleksandra Čaka publikācijas. Izstrādātais pētījums, pirmkārt, atklāj padomju ideoloģijas būtisko ietekmi preses tekstu veidošanā: rakstu uzbūvē, lingvistisko elementu izvēlē. Otrkārt, pētījums ataino ideoloģijas klātbūtni urbānās telpas zīmju semantikā un Rīgas topogrāfijas atveidē. Maģistra darba teorētiskajā daļā sniegts vispārīgs ieskats semiotikā un tās pamatjēdzienos, aplūkota urbānās semiotikas metodoloģija un skatījums uz pilsētu kā zīmi, telpu un pasaules ainu. Darba praktiskajā daļā ir analizēti Rīgas topogrāfijas objekti Aleksandra Čaka prozas tekstos, kas ataino galvaspilsētas telpu un tai raksturīgos elementus padomju okupācijas gados rakstnieka publicistikā. Tāpat ir akcentēti lingvistiskie, mākslinieciskie, tekstveides un ideoloģiskie paņēmieni, kurus Aleksandrs Čaks izmantojis, aprakstot Rīgas ainavu totalitārisma apstākļos. Aleksandra Čaka publicistikas darbi tika vērtēti ideoloģiskā, sociālpolitiskā un kultūrvēsturiskā kontekstā, īpašu vērību pievēršot arī rakstnieka valodai un stilam.",0
14,Kultūridentitāšu aspekti Laimas Kotas prozā,"Maģistra darba tēma ir “Kultūridentitāšu aspekti Laimas Kotas prozā”. Darba mērķis ir apzināt un analizēt L. Kotas prozu, atklājot kultūridentitāšu izpausmes, to izveidi ietekmējošos faktorus autores prozā. Tēma ir aktuāla mūsdienu skatījumā, jo līdz šim nav pētīti autores konkrētie darb, proti, stāstu krājums “Mana turku kafija”, romāni “Mierielas vilkme” un “Istaba”, kas tapuši, autorei integrējoties citā kultūrtelpā. Autores skatījums uz Rietumu – Austrumu un nacionālajām īpatnībām, īpaši autores darbos, par kuriem pētījumi ir salīdzinoši maz. Tāpat femīnās un maskulīnās, kā arī pašidentifikācijas iezīmes ir aktuālas, uzdodot jautājumu – kāpēc šis jautājums ir vai nav attiecināms uz L. Kotas prozu?  Darbs ir strukturēts četrās daļās, kurā tiek aplūkoti kultūridentitāšu aspekti un faktori, kas tos ietekmē. Lai spētu apzināt autores vēstījumu tekstos, kā metodoloģisko bāzi veido hermeneitikas metode, kā arī feminisma teorētiski metodoloģiskā pieeja. Atslēgas vārdi: tēls, raksturs, sociālā identitāte, nacionālā identitāte, dzimumidentitāte, feminitāte, maskulinitāte.",0
15,Konceptuālisms latviešu literatūrā 21. gadsimtā,"Maģistra darbā tiek pētīta pēdējo divdesmit gadu (2000–2020) laikā publicētā konceptuālā latviešu literatūra, izceļot spilgtus un hrestomātiskus piemērus, kas reprezentē to, kā latviešu autori savā daiļradē integrē konceptuālisma pieeju. Maģistra darbs ir iecerēts kā teorētisks un praktisks ievads konceptuālisma izpētei latviešu literatūrā, kas pagaidām tikusi atstāta novārtā, jo līdz šim konceptuālisms ir pieminēts dažās recenzijās, taču nav pieejami analītiski pētījumi latviešu valodā, kas būtu veltīti šai tēmai. Pētījumā tika secināts, ka latviešu literatūrā konceptuālisms vēl ir tikai attīstības sākuma stadijā, tāpēc analizētie darbi nevis atbilst kādam gatavam priekšstatam par konceptuālismu latviešu literatūrā, bet gan veido šo pirmo priekšstatu, kas, iespējams, kļūs par pamatu turpmākajā konceptuālisma attīstībā latviešu literatūrā.",0
16,Populārzinātniskā literatūra kā latviešu izglītošanas rīks 19. gs. pirmajā pusē,"Maģistra darba „Populārzinātniskā literatūra kā latviešu izglītošanas rīks 19. gs. pirmajā pusē” mērķis ir izpētīt latviešu populārzinātnisko literatūru 18. gs. beigu (datējot ar 1796. gadu) un 19. gs. pirmās puses periodikā, to raksturojot latviešu izglītošanas kontekstā. Darba teorētiskajā daļā sniegts ieskats tautas apgaismības idejās Baltijā, īpašu nozīmi pievēršot apgaismības dabaszinātniskajai ievirzei. Tāpat raksturota populārzinātniskās literatūras sākotne un attīstība Latvijā, kā arī aplūkots latviešu izglītības jautājums, pievēršoties periodikai kā vienam no galvenajiem izglītošanas rīkiem apgaismības laikmetā. Praktiskajā daļā, kontekstā ar tautas apgaismības laikmeta idejām, analizēti 19. gs. pirmajā pusē izdotie populārzinātniskie raksti par zooloģiju, apcerējumu izklāstā meklējot un analizējot kopīgās iezīmes un didaktiskos paņēmienus, ar kādiem autori vēršas pie lasītāja.    Pētījumā analizēti 18. gs. beigās un 19. gs. pirmajā pusē izdotie periodiskie izdevumi – žurnāls “Latviska Gada Grāmata” (1797–1798), laikraksti “Latviešu Avīzes” (1822–1915), “Tas Latviešu Ļaužu Draugs” (1832–1846), kā arī kalendāri.",0
17,Tulkošanas stratēģijas automašīnas īpašnieka rokasgrāmatas tulkojumā,"Īpašnieka rokasgrāmata ir reizē tehnisks un sabiedrisko attiecību dokuments, jo tā norāda pareizas un drošas lietošanas principus un tās kvalitāte veido lietotāja iespaidu par ražotāju. Pētījuma mērķis ir noskaidrot, kādas tulkošanas stratēģijas izmantotas 2016. gadā publicētas Volvo V70/XC70 īpašnieka rokasgrāmatas angļu valodā tulkojumā latviešu valodā un vērtēt tulkojuma kvalitāti. Lai sasniegtu mērķi, apkopoti atbilstoši teorētiskie materiāli un uz to pamata izdarīta tulkojuma salīdzinošā analīze. Tulkojums kopumā atzīts par neveiksmīgu un sniegti ieteikumi atklāto trūkumu novēršanai.",0
18,Eifēmismu tulkošanas stratēģijas tiesu diskursā,"Kontaktvalodu valodu un tiesību sistēmu mijiedarbībā savstarpēja bagātināšana notiek dažādi, tostarp nosaucot reālijas, ar kurām jāsaprot vārdi un vārdu savienojumi, kas apzīmē specifiskas šai valstij un kultūrai jēdzienus. Lai to panāktu, izmanto: transliterāciju, t.i. vārdu atdarināšanu latviešu vai krievu valodā (atkarībā no tulkošanas virziena), kalkēšanu jeb katras daļas tulkojums atsevišķi, un aprakstošu tulkojumu. Ka ir tulkojuma saņēmējs? Šis jautājums ir svarīgs, jo no atbildes uz to ir atkarīga leksikas izvēle. Ja tulkojums ir paredzēts, piemēram, filoloģiskam žurnālam, tad tulks izvēlēsies tādus stila reģistrus, kas atšķiras, piemēram no gadījuma, kad tulkojums ir paredzēts plašākais auditorijai. Šī izvēle ir atkarīga no tulka izvēlētās stratēģijas un tulkošanas algoritma. Kognitīvā informācija juridiskajos tekstos ir tieši terminiem. Daži no kuriem ir zināmi ne tikai juristiem un nozares speciālistiem, bet arī valodas nesējiem. Juridisko tekstu tulkošana tehnika ir normu, līdzekļu, veidu un paņēmienu kopums, kas izmantojams veiksmīgai starpkultūru komunikācijai tiesībzinību jomā, ņemot vērā juridiskās terminoloģijas un dažādu juridisko tekstu stilu pārzināšanu avotvalodā un mērķvalodā.",0
19,Rāmja bungu bubyna tradīcija Latgalē,"Maģistra darba “Rāmja bungu bubyna tradīcija Latgalē” mērķis ir izpētīt un raksturot rāmja bungas bubynu kā mūzikas instrumentu un tā spēles tradīcijas robežas 21. gadsimta sākumā.  Agrāku pētījumu par rāmja bungām Latvijā ir ļoti maz, tikpat kā nav pētīts rāmja bungu lietojums instrumentālajā muzicēšanā 21. gadsimta sākumā. Darbā autore ir apkopojusi zinātnisku un praktisku informācija par rāmja bungu lietošanu Latgalē dažādās muzicēšanas situācijās, to izplatību, uzbūvi, gatavošanas tehnoloģiju, muzikālajām īpašībām, spēles veidiem, repertuāru. Liela uzmanība ir pievērsta instrumenta gatavošanas un spēles tradīciju pārmantošani, kā arī individuāla muzikanta personiskajam radošumam un izdomai.  Darbā pamatā izmantota salīdzinošā jeb komparatīvā metode, lielākā daļa jauno datu ir iegūta lauka pētījumos,  kā arī veicot intervēšanu un aptauju interneta vidē.  Autore savā darbā  ir veikusi bubyna spēles paņēmienu rekonstrukciju, kuras pamatā ir atsevišķi spēles elementi, kas fiksēti autores pašas un citu pētnieku lauka pētījumos Latgalē, literatūrā un folkloras materiālos atrodamie bubyna spēles elementu minējumi un to interpretācijas, salīdzinošie dati par rāmja bungu spēli tradicionālās kultūras ziņā radniecīgās zemēs – Lietuvā un Baltkrievijā, kā arī instrumenta morfoloģijas potenciāls – paņēmieni, ko autore eksperimentāli atradusi pati, izpētot instrumenta muzikālās iespējas. Rekonstrukcijas rezultāts ir parādīts kā praktiski piemēri (ritma paraugi, instrumenta spēles pozīcijas u.c.), un tas var tikt izmantots rāmja bungu bubyna spēles apgūšanai.",0
20,Latvijas senioru novecošanās diskurss,"Maģistra darba pētījuma jautājums ir - kā Latvijas seniori skata savu un citu novecošanos.  Pētījumā, balstoties uz M. Fuko diskursa analīzes un zināšanu arheoloģijas teorijām, tika veikta novecošanās diskursa analīze par datiem, kas tika iegūti etnogrāfiskajos lauka pētījumos, veicot intervijas ar divpadsmit senioru vecuma informantiem. Diskursa analīzes rezultātā tika iegūti būtiski secinājumi, ka  Latvijas senioru novecošanās diskursu lielā mērā ārēji konstruē dažādi ārēji „skaļāki” un spēcīgāki diskursi, kamēr intervētie informanti reizē „cīnās” ar šīs ārējās kategorizēšanas sekām un par pārsteigumu pat paši sev atklāj, ka viņu dzīves realitātē nekas tik būtiski nav mainījies, lai viņi būtu iekļaujami citā cilvēku kategorijā.",0
21,Zinātniskās valodas tulkošana un pielāgošana R. Manro populārzinātniskās literatūras darbā “What If? Serious Scientific Answers to Absurd Hypothetical Questions”,"Populārzinātniskā literatūra palīdz lasītājiem iepazīt zinātni tiem interesantā un pieejamā veidā, vienlaikus nezaudējot zinātnisko precizitāti. Lai arī tulkojumā šie teksti veiktu savu funkciju, nepieciešams pētīt tajos izmantotās zinātniskās valodas tulkošanas metodes. Šis pētījums aplūko zinātniskās valodas elementus Rendela Manro populārzinātnisko rakstu krājumā “What If? Serious Scientific Answers to Absurd Hypothetical Questions” un to tulkošanas un pielāgošanas metodes latviešu valodā. Pēc 2988 zinātniskās valodas paraugu tulkojuma tika secināts, ka terminu un sintakses atveidē visbiežāk nepieciešams izmantot tiešu tulkojumu un aizguvumus, lai precīzi atveidotu zinātniskās konstrukcijas un terminus, bet modulēšanu ieteicams izmantot labskanībai. Savukārt pielāgošanas stratēģijas nepieciešams lietot visretāk, jo vairums zinātnisko jēdzienu ir internacionāli.",0
22,Brīvprātīgo pieredzes darbā ar dzimumnoziedznieku resocializāciju Atbildīguma un atbalsta apļos,"Maģistra darba mērķis ir izpētīt brīvprātīgo iesaistīšanos un pieredzes Valsts probācijas dienesta organizētajos Atbildīguma un atbalsta apļos darbā ar dzimumnoziedznieku resocializāciju. Ņemot vērā, ka sabiedrībā valda kritiska un noraidoša attieksme pret dzimumnoziedzniekiem, ar šī darba palīdzību vēlos identificēt iemeslus, kādēļ brīvprātīgie piesakās darbam Apļos, kādas ir viņu attieksmes pret dzimumnoziedzniekiem, kādi viņu izpratnē ir dzimumnoziegumu cēloņi, un kurus no tiem var risināt Atbildīguma un atbalsta apļi. Galvenie secinājumi ir, ka iemesli piedalīties dzimumnoziedznieku resocializācijā saistāmi ar vēlēšanos būt noderīgam sabiedrībai, kā arī personīgā un profesionālā redzesloka paplašināšana. Izmantojot sociāli ekoloģisko modeli, tiek identificēts, kā Apļi funkcionē starppersonu, kopienas un sabiedrības līmeņos.",0
23,Mātišķības reprezentācijas Noras Ikstenas “Mātes piens” un Jeļenas Čižovas “Sieviešu laiks” romānos.,"Darbs ir veltīts mātišķības reprezentāciju pētījumam mūsdienu latviešu un krievu sieviešu prozā, kuru pārstāv Noras Ikstenas un Jeļenas Čižovas literārie teksti. Pamatojoties uz pētījumiem dzimumu studiju jomā un ņemot vērā sieviešu ģenealoģijas aspektus mātišķības pētijumā, autore, aplūkojot mātes un meitas attiecības, veic mātes uzvedības salīdzinošo analīzi mūsdienu sieviešu rakstniecībā un identificē galvenas mātišķības reprezentācijas mūsdienu sieviešu autoru skatījumā. Pētījums par mātišķības reprezentācijām mūsdienu sieviešu prozā sniedz pamatu nonākt pie secinājuma par rakstnieču mātišķības priekšstātiem. Ņēmot vērā tekstu analīzi no sieviešu ģenealoģijas viedokļa mēs varam runāt arī par autoru mākslinieciskiem mēģinājumiem veidot katras atsevišķas ģimenes sievietes vēsturi. Darbs var ieinteresēt pētniekus, kuri nodarbojas ar dzimumu studiju problemātiku un veic pētījumus mātišķības studiju jomā.",0
24,Maksa Friša autobiogrāfiskais stāsts Montauk un tā adaptācija Folkera Šlēndorfa filmā (2017),"Šis maģistra darbs „Maksa Friša autobiographiskais stāsts Montauk un tā adaptācija Volkera Šlēndorfa filmā” ir veltīts slavenā šveicu rakstnieku stāstu un vācu režisora filma analīzei. Darba mērķis ir aplūkot atšķirības un līdzības starp stāsta un ekranizāciju struktūrām un izpetīt literāra darba pārnesumu kino žanra jomā. Maģistra darbs ir strukturēts trīs daļās.  Pirmajā daļā tiek apkopota teorētiskā informācija par literatūras ekranizāciju, ko sniedz gan literatūras, gan kino pētnieki. Tiek apskatīti aspekti par literatūras ekranizācijas veidiem, ka arī par intermediālo sakarību starp filmu un literatūru.  Otrajā daļā tiek pievērsta uzmanība režisora Volkera Šlēndorfa ekranizācijai un Maksa Friša autobiographiskam stāstam kā pirmavotam, kā arī abu makslinieku koncepcijai uz literāro avotu ekranizāciju. Trešajā daļā tiek aplūkoti divi mediji – vizuālais un rakstiskais, analizējot atšķirības un līdzības starp stāstu un filmu, starp stāsta personāžiem un viņu pārstāvjiem filmā, ka arī  būtisko struktūras maiņu ekranizējot stāstu.",0
25,Fanu fikcijas žanra leksiskās iezīmes,"Darbs ir veltīts fanu fikcijas žanra leksiskajām iezīmēm. Pētījuma mērķis ir izskatīt fanu fikcijas žanra darbu leksiskās daudzveidības problēmu, nosacīt leksikas izvēles atkarību no žanra iekšējām kategorijām. Darbs ir sadalīts trīs daļās. Pirmajā daļā izskata fanu fikcijas žanra īpatnības un galvenās pētījumu pieejas. Otrajā daļā ir noteikts pētījuma leksiskais aspekts: ir minētas leksiskas kategorijas, kas ir izpetīti darbā ietvaros, kā arī norādīta izvēles motivācija. Darba trešajā daļā ir izpetīti fanu fikcijas žanra teksta leksiskās īpatnības. Darbs sastāv no 98 lappusēm, pētījuma ietvaros tiek sniegti dažādi leksisko vienību piemēri no fanu fikcijas tekstiem, noteikti to funkcionēšanas likumsakarības. Šī tēma varētu interesēt filologus, kulturologus, psihologus, kā arī ikvienu, kam interesē aktuālie interneta fenomeni.",0
26,Līderības prakšu relacionālie aspekti iedzīvotāju iniciētā kultūras centrā. X gadījums,"Pētījuma mērķis ir izprast līderību iedzīvotāju iniciētā kultūras organizācijā - Institut for (X) Orhūsā, Dānijā. Es pētu līderību kā praksi, aplūkojot prakses, kas veido konkrētās organizācijas raksturu, virzienu un pārmaiņas un šo prakšu attiecības ar citām idejām, institūcijām un procesiem. Galvenās šajā organizācijā novērotās līderības prakses ir attiecību veidošana starp šīs organizācijas biedriem, organizācijas uzturēšana un nākotnes virzība, kā arī mēģinājumi ietekmēt sabiedriskas pārmaiņas. Šīs prakses ir saistītas ar vēsturi, ārējiem aktoriem un Institut for (X) biedru pieņēmumiem un idejām. Kopumā es secinu, ka līderība lielā mērā ir saistīta ar pārmaiņām un pielāgošanos.",0
27,Baltijas tunelis starp Tallinu un Helsinkiem: realitāte vai fantāzija,"Globalās krīzes apstākļos ciešāka reģionālā sadarbība ir kļuvusi par Baltijas reģiona nākotnes attīstības priekšnosacījumu. Kā daļa no ES TEN-T Ziemeļjūras-Baltijas koridora zemūdens dzelzceļa tunelis zem Baltijas jūras, kas savieno Helsinkus un Tallinu, ir viens no pašlaik visapspriestākajiem sadarbības projektiem Baltijas reģionā. Maģistra darbā tiek analizētas un izvērtētas projekta ieceres un tā īstenošanas ekonomiskais un reģionālās sadarbības aspekts, kā arī aplūkotas projekta īstenošanas iespējamās perspektīvas.  Pirmajā un otrajā nodaļā tiek analizēta pārrobežu sadarbības nozīme reģionālās ekonomikas kontekstā, tiek aplūkota jaunā ekonomiskās ģeogrāfijas teorija, kā arī kā kontekstmateriāls tiek izvērtēti pasaulē esošie lielie pārrobežu savienojuma projektu   piemēri. Trešajā nodaļā tiek izvērtēta Baltijas tuneļa būvniecības teorētiskā nozīme, kā arī analizēti projektā esošie pašreizējie priekšlikumi, tiek aplūkoti arī ar tuneļa projektu saistītie jautājumi un radušās pretrunas. Veicot projekta un kontekstmateriālu analīzi, tika secināts, ka ir pamatoti turpināt būvēt Talsinki tunelis, tādējādi pilnveidojot transporta sistēmu Baltijas reģionā. Pie tam projekta īstenošana dod iespēju valsts pārvaldes sektoram, ārvalstu investīcijām, kā arī privātajiem uzņēmumiem izstrādāt inovatīvus sadarbības veidus un risinājumus, kas var ietekmēt turpmāko ekonomikas attīstību.",0
28,"Tik tuvu, bet tomēr tik tālu: Krievijas uzņēmēju centieni integrēties Baltijas valstu sabiedrībā","Maģistra darba nosaukums ir “Tik tuvu, bet tomēr tik tālu: Krievijas uzņēmēju centieni integrēties Baltijas valstu sabiedrībā”. Darba mērķis ir izpētīt, vai un kā uzņēmēji no Krievijas, kas pēdējo 10 gadu laikā ir pārcēlušies uz Baltijas valstīm, iesaistās ekonomiskajos un sociālajos procesos Latvijā, Lietuvā un Igaunijā, kā arī identificēt galvenās integrācijas iespējas un problēmas, ar ko tiem ikdienā nākas saskarties. Galvenie uzdevumi ir noteikt būtiskākos faktorus, kas ietekmē šo uzņēmēju vēlmi pārcelt savus biznesus un arī ģimenes uz Baltijas valstīm, analizēt uzņēmēju integrēšanās procesu un šibrīža integrācijas līmeni, kā arī Baltijas valstu attieksmi pret šiem ekonomikas dalībniekiem. Darba nobeigumā tiek secināts, ka pastāv atšķirības motivācijā, atkarībā no uzņēmēja ienākumu līmeņa; mazāk turīgie izvērtē nodarbinātības un ekonomiskās izaugsmes iespējas un aktīvi meklē integrācijas iespējas, kamēr turīgākie Baltijas valstis izbauda no tūristu perspektīvas, un neizrāda īpašu vēlmi integrēties vietējā sabiedrībā. Kā galvenie faktori, kas ietekmē integrācijas līmeni, tiek atzīti valsts valodas prasmes un iespēja iegūt pilsonību.",0
29,"Tulkošanas stratēģiju lietojums Mārjas Kangro romāna ""Stikla bērns"" latviskajā tulkojumā","Bakalaura darba „Tulkošanas stratēģiju lietojums Mārjas Kangro romāna „Stikla bērns” latviskajā tulkojumā” mērķis ir analizēt romāna tulkošanas gaitā, tulkojot no igauņu valodas latviešu valodā, izmantotās tulkošanas stratēģijas un saprast, kādas stratēģijas un kāpēc ir lietotas visbiežāk. Darba teorētiskajā daļā ir sniegts pārskats par igauņu daiļliteratūras tulkošanu latviešu valodā un latviešu daiļliteratūras tulkošanu igauņu valodā. Ir apkopota teorētiskā literatūra par ekspresīvu tekstu tulkošanu, tulkošanas metodēm un tulkošanas stratēģijām. Praktiskajā daļā autore ir vaikusi atlasīto piemēru analīzi, balstoties uz Žana Pola Vinē un Žana Darbelnē (Jean-Paul Vinay et Jean Darbelnet) un Monas Beikeres (Mona Baker) tulkošanas stratēģijām. Darba noslēgumā autore secina, ka visvairāk izmantotā stratēģija bija izlaišanas stratēģija un bieži tika izmantota arī ekvivalences stratēģija.",0
30,Telpas semantika Teodora Fontānes romānā „Efija Brīsta”,"Telpa – viena no svarīgākajām kategorijām cilvēka pasaules uztverē. Ikdienišķā telpas definīcija nav problemātiska, atšķirībā no tās teorētiskās eksplikācijas jeb paskaidrojuma. Līdz par 20. gadsimtam telpas definīcija nebija pietiekami izpētīta, tomēr ar telpiskā pagrieziena (Spatial Turn) sākumu situācija ir mainījusies – telpa kļuva par kultūras vērtību, kas vēlāk ļāva paplašināt tās pētījuma horizontus. Pēdējo gadsimtu gaitā telpas izpētei tika veltīti daudzi darbi, kas pierāda tās aktualitāti līdz pat šodienai. Šis maģistra darbs nodarbojas ar literārās telpas semantiku jeb tās nozīmi un izpratni vācu rakstnieka Teodora Fontānes romānā Efija Brīsta. Šis romāns ir raksturīgs piemērs, kurā iterārās telpas semantika tiekt parādīta caur interjera un dizaina prismu.    Šī darba mērķis ir izpētīt telpas semantiku romānā Efija Brīsta un parādīt, kādā veidā telpa tiek īstenota tekstā. Iepriekšminētā mērķa sasniegšanai ir nepieciešams apkopot arī telpas jēdziena  teorētiskos pamatus.",0
31,Dzejas un mākslas savienojums ekspresionisma pilsētas literatūrā,"Bakalaura darba tēma ir “Dzejas un mākslas savienojums ekspresionisma pilsētas literatūrā”. Pilsētas motīvam ekspresionismā ir būtiska nozīme, jo šajā laika periodā krasi izmainījās pilsētas dzīve, notika strauja industrializācija, cilvēku dzīves mainījās, kā rezultātā pilsēta kļuva par vienu no galvenajām tēmām šajā laika periodā. Ekspresionisms ir radies Vācijā un lielu popularitāti guvis arī Austrijā. Darba gaitā tika analizēti Vācijas un Austrijas dzejnieku un mākslinieku darbi, lai noskaidrotu, kā konkrētie autori redz pilsētu ekspresionisma stila izpausmē. Šī darba mērķis ir izpētīt literatūras un mākslas saistību ekspresionisma mākslas kustības laikmetā, analizējot Georga Heima, Georga Trākla, Oskara Loerka un Ernsta Ludviga Kirčnera radītos darbus. Darbā tika veikta dzejas un mākslas analīze un interpretācija, apskatot Georga Heima dzejoli Der Gott der Stadt, Georga Trākla dzejoli Vorstadt im Föhn, Oskara Loerke dzejoli Blauer Abend in Berlin un Ernsta Ludviga Kirčnera gleznas Berliner Straßenszene un Chemnitzer Fabriken. Iepriekšminētie darbi visi tika veidoti ekspresionisma laikmetā. Der Gott der Stadt, Vorstadt im Föhn, Blauer Abend in Berlin, Berliner Straßenszene, Chemnitzer Fabriken darbi sevī ietver līdzīgu skatījumu uz pilsētu. Visos šajos darbos var redzēt nosodījumu uz tā laika pilsētas uzbūvi un dzīves ritmu.",0
32,Runas prasmju attīstība vācu valodas kā svešvalodas (DaF) mācību stundās. Metožu un vingrinājumu analīze iesācējiem,"Bakalaura darba tēma ir “Runas prasmju attīstība vācu valodas kā svešvalodas (DaF) mācību stundās. Metožu un vingrinājumu analīze iesācējiem”. Darba mērķis ir izpētīt runas prasmes attīstību vācu valodas kā svešvalodas (DaF) nodarbību programmā, kā arī novadīt mācību stundu skolā 16 – 17 gadu veciem izglītojamiem, izmantojot mācīšanās metodes un vingrinājumus iesācējiem.  Teorētiskajā daļā apkopota informācija par komunikācijas prasmi un tās mērķi un vietu, runas prasmes attīstību mācību lekcijās un grūtību pārvarēšanu, kā arī salīdzināta runas prasme ar pārējām prasmēm. Praktiskajā daļā ir aplūkotas dažādas metodes un vingrinājumi orālās prasmes uzlabošanai, kuras tiks arī izmantotas un apspriestas iepriekš izplānotā mācību nodarbībā. Ieplānotās mācību nodarbības scenārijs arī ir norādīts praktiskajā daļā. Darba gaitā izglītojamie tika iepazīstināti ar noderīgiem vingrinājumiem runas prasmes attīstībai svešvalodā. Pētījuma rezultātā gūts skaidrs priekštats par to kādi plusi un mīnusi ir katram mācību uzdevumam, kādi vingrinājumi izglītojamiem labāk patika un padevās un kas turpmāk ir jāņem vērā, lai panāktu uzlabojumus. Pētījumā izmantotā literatūra tika izmantota grāmatu formātā un no interneta.",0
33,"Cimdu adītāja, stāstniece Jette Užāne un viņas performance","Darbā “Cimdu adītāja, stāstniece Jette Užāne un viņas performance”, izmantojot naratatīva pētījuma metodes, biogrāfisko, autobiogrāfisko un performances pieeju, tiek atklāta cimdu adītājas J.Užānes naratīva veidošanas un darbības dažādie aspekti. J.Užānes devums - lietišķā māksla (cimdu adīšanas) un performance (cimdu stāsti, pasaules uzskats dienasgrāmatās, cimdu izrādes) tiek ievietots plašākā folkloras tradīcijas izpētes kontekstā. J.Užāne atjauno un paplašina cimdu adīšanas tradīciju – pētot etnogrāfisko rakstu un krāsu salikumu nozīmi, viņa atklāj jaunu telpu radīšanai, saglabājot tradīcijas kodolu. J.Užāne cimdam piešķir jaunu jēgu un rada mākslas darbus. Tiek secināts, ka sabiedrība, līdz ar J.Užāni, konstruē etnopersonu Cimdu Jettiņu, kas iemieso sevī dzīvās tradīcijas, jaunrades un tautas vērtību kodu.",0
34,Identitātes konstruēšana jauniešu sportā,"Izmantojot Mišela Fuko pieeju patības formēšanas analīzē, es pētu veidus, kā jaunie atlēti konstruē savas identitātes sportošanas kontekstā. Pētījumā izmantotas kvalitatīvās datu ieguves metodes - daļēji strukturētas intervijas  ar esošajiem un bijušajiem atlētiem un līdzdalīgais novērojums. Pievēršoties jauno atlētu skatījumiem par savu sportisko sniegumu, ķermeni un citiem sporta kontekstā būtiskiem elementiem, es identificēju galvenās prakses atlēta identitātes konstruēšanā. Pētījuma rezultāti liecina, ka atlēta identitāte veidojas mijiedarbē ar treneriem, vecākiem un treniņu biedriem, un ir neatdalāma  no apkārtējo novērtējuma un atlēta sportiskajiem sasniegumiem.",0
35,Valērija Brjusova poēmas Viktora Eglīša atdzejojumā. Kultūrkonteksts un recepcija,"Darbā tēma ir “Valērija Brjusova poēmas Viktora Eglīša atdzejojumā. Kultūrkonteksts un recepcija.” Tās sasniegšanai izvirzīts mērķis – atklāt, kādi atdzejas principi un paņēmieni izmantoti, latviskojot Valērija Brjusova (Валерий Брюсов) poēmas “Ieslēgtie” (Замкнутые, 1901) otro daļu un dzejoli “Parīze” (Париж, 1903).  Pētījums balstīts tulkojuma zinātnes teorētiskajās atziņās, lai iepazītu tulkojuma metodes, ekvivalentumu un identificēt galvenos atdzejas problēmjautājumus. Tiek izmantota vēsturiski biogrāfiskā metode, lai iepazītu 20. gadsimta sākuma kultūrkontekstu – modernismu literatūrā, Valērija Brjusova un Viktora Eglīša dzīves gājumu, identificējot ietekmīgākos radošos, kā arī vēsturiskos un sociālos aspektus; salīdzinošā metode, lai atklātu Eglīša atdzejotās Brjusova lirikas principus un paņēmienus; semiotika, lai izprastu Eglīša atdzejas simbolus un izstrādātu interpretāciju par ideju Brjusova poēmā “Ieslēgtie” un dzejolī “Parīze”.",0
36,Pērkona eifēmie nosaukumi latviešu folklorā,"Bakalaura darba “Pērkona eifēmie nosaukumi latviešu folklorā” mērķis ir pierādīt hipotēzi, kas balstās pieņēmumā – ja latviešiem radniecīgajā lietuviešu folklorā Pērkonam tabuizēšanas rezultātā ir piešķirts daudz eifēmo nosaukumu un Pērkons pēc funkcijām ir gandrīz identisks latviešu Pērkonam, tad  arī mūsu folklorā būtu jābūt tabuizētam Pērkona vārdam. Gadījumā, ja šī hipotēze apstiprinās, tad viens no darba pamatmērķiem ir izveidot lielāku Pērkona segvārdu krājumu nekā tas bijis līdz šim. Līdz ar to bakalaura darba pētījuma objekts ir gan pats Pērkons kā dievība, gan arī tā eifēmie nosaukumi, salīdzinot tos ar lietuviešu folklorā pastāvošajiem. Darbam izmantotie avoti ir latviešu folkloras teksti – Krišjāņa Barona sakopotās dainas, Kārļa Strauberga rediģētā mīklu izlase “Latviešu tautas mīklas, sakāmvārdi un parunas” (1956),  Pētera Birkerta sakārtotais mīklu krājums “Latviešu tautas mīklas” (1927), “Latviešu tautas ticējumi” no Pētera Šmita apkopotā 3. un 4. sējuma (1940), Anša Lerha-Puškaiša pasaku krājums “Latviešu pasakas un teikas” 1., 2., 3., un  4. sējums (1891 – 1896), folkloras izlase “Dievs, Pērkons, Velns” (1959) un Almas Ancelānes izlasi “Latviešu tautas teikas: izcelšanās teikas” (1991). Darbā izmantotas metodes, kas līdz šim bijušas sekmīgas mītisko folkloras tekstu analīzē: kultūrvēsturiskā, salīdzinoši vēsturiskā, kā arī strukturālā. Neviena no tām nav izmantota pašmērķīgi (kā vienīgā iespējamā), bet tikai apvienojumā. Lai saprastu vēsturiskos apstākļus, kas ietekmēja Pērkona tēla veidošanos un evolūciju, bija jāizmanto kultūrvēsturiskā pieeja. Blakus šai pieejai bija nepieciešams veikt salīdzinošu latviešu un lietuviešu Pērkona folkloras tekstu analīzi, kurai noderēja salīdzinoši vēsturiskās metodes elementi. Pati folkloras (ticējumi, dainas, mīklas u.c.) analīze bija balstīta strukturālajā pieejā, kas tekstu skata kopsakarā un saiknē starp formālo un semantisko līmeni.",0
37,Valoda atlaižu akciju reklāmās,"Reklāma ir nozīmīga parādība patērētāju sabiedrībā, tā ietekmē patērētājus pret pašu gribu. Bakalaura darbā “Valoda atlaižu akciju reklāmās” tiek pētīti valodas izteiksmes līdzekļi atlaižu akciju reklāmās pragmatiskā aspektā. Šajā darbā tiek pētītas radio un televīzijas reklāmas. Darbs sastāv no piecām nodaļām, kurās tiek skaidrots, kādā veidā tiek panākta ticamība reklāmā sniegtajai informācijai, tiek analizēta teksta pielāgošana adresātam. Šajā darbā tiek apskatīti arī atlaižu prezentēšanas veidi, tiek iekļauta arī reklāmas teksta struktūras un tipu analīze. Darbā tiek analizētas arī gramatiskās parādības: izteikumu komunikatīvie tipi, vienlīdzīgi teikuma locekļi, salikti teikumi, parcelācija, vienskaitļa 2. personas formu lietošana un akuzatīva locījuma lietojums. Leksikas analīzē tiek ietverta atlaižu nosaukšana, vārdi un vārdu savienojumi ar pozitīvu emocionālo nokrāsu, stilistiskie paņēmieni: metaforas, metonīmijas, personifikācijas, hiperbolas un alūzijas. Leksikas nodaļā tiek apskatīti arī jaundarinājumi atlaižu akciju reklāmās. Darba nobeigumā tiek apskatīti akustiskie elementi reklāmās.",0
38,Vienskaitlinieki un daudzskaitlinieki latviešu un lietuviešu valodā,"Bakalaura darbā aplūkoti vienskaitlinieki, daudzskaitlinieki un lietvārdi ar atšķirīgu leksisko nozīmi vienskaitlī un daudzskaitlī. Darbs sastāv no ievada, četrām nodaļām, secinājumiem un izmantotās literatūras saraksta. Pētījuma uzdevumi ir teorētisko materiālu apkopošana, valodas piemēru vākšana un analizēšana gan latviešu, gan lietuviešu valodā, pētot, kā abās valodās lieto vienskaitliniekus un daudzskaitliniekus. Bakalaura darba mērķis ir pētīt vienskaitlinieku un daudzskaitlinieku lietojumu gan latviešu, gan lietuviešu valodā, kā arī izzināt, kādas izmaiņas ir notikušas tradicionālo vienskaitlinieku un daudzskaitlinieku lietojumā. Pētījuma nolūkos savākti aptuveni 300 valodas piemēri. Piemēru atlasei izmantots “Līdzsvarotais mūsdienu latviešu valodas tekstu korpuss 2018”, “Latviešu valodas interneta tekstu korpuss 2014”, “Lietuviešu valodas interneta tekstu korpuss 2014”, “Lietuviešu-latviešu-lietuviešu paralēlo tekstu korpuss 2011–2013” un “Dabartinės lietuvių kalbos tekstynas”.",0
39,"Lībiskā dialekta iezīmes Talsu pilsētas iedzīvotāju runā : fonētika, morfoloģija, sintakse","Bakalaura darba „Lībiskā dialekta iezīmes Talsu pilsētas iedzīvotāju runā: fonētika, morfoloģija, sintakse“ mērķis ir veidot Talsu pilsētas kā izlokšņu saskarsmes zonas iedzīvotāju runas fonētisko, morfoloģisko un sintaktisko īpatnību aprakstu un noteikt tai raksturīgas lībiskā dialekta īpatnības.  Aktualitāte: nav pētījumu par Talsu pilsētas iedzīvotāju runas dialektālo raksturojumu, īpaši ievērojot pilsētvides apstākļus. Uzdevumi: atrast teicējus, kas reprezentē Talsu iedzīvotājus, un veikt sarunu ierakstus, veidot aprakstu par Talsu pilsētas piederību dialektam un izlokšņu grupai, atlasīt teorētisko literatūru par fonētiskajām un morfoloģiskajām īpatnībām, pamatot to izplatību Talsos ar teicēju runas piemēriem, meklēt netipiskas sintaktiskās konstrukcijas teicēju runā, pamatot tās ar teorētisko literatūru. Pētniecības metodes: aprakstošā, salīdzinošā un tiešās novērošanas (auditīvā) metode. Darba struktūra: darbs ietver 5 nodaļas, 9 apakšnodaļas un 4 pielikumus. Atslēgvārdi: lībiskais dialekts, Kurzemes lībiskās izloksnes, sintaktiskās konstrukcijas, dialektālais raksturojums",0
40,Diegema un koinoi topoi biogrāfiska teksta konstruējumā (Plūtarha Vitae Parallelae un Svetonija De vita Caesarum),Maģistra darba tēma ir Diegema un koinoi topoi biogrāfiska teksta konstruējumā (Plūtarha Vitae Parallelae un Svetonija De vita Caesarum) mērķis ir izpētīt rētorikas jēdzienu diegema un koinoi topoi nozīmi personības iezīmju konstruējumā Plūtarha un Svetonija biogrāfiskajos darbos.,0
41,"Hronotops A. Griguļa romānā ""Cilvēki dārzā"" un K. Zariņa romānā ""Dārza māja""","Bakalaura darbā ""Hronotops A. Griguļa romānā “Cilvēki dārzā” un K. Zariņa romānā “Dārza māja”"" tiek analizēts abu romānu literārais hronotops. Laiktelpas tiek aplūkotas, iedalot tās vairākās kategorijās: psiholoģiskais hronotops, kurā tiek aplūkota tēlu iekšējā pasaule, vēsturiskais jeb reālo vidi atveidojošs hronotops, satikšanās hronotops un dārza hronotops, kurā tiek aplūkotas dārza funkcijas un nozīme romānos. Pievēršoties laiktelpas vispārīgajam raksturojumam un klasificēšanai, autore skaidro laiktelpas jēdzienu, vēstījuma veidus un paņēmienus, kā arī psiholoģiskā romāna iezīmes.",0
42,Paroimijas Sudas leksikonā: forma un jēdzieniskais saturs,"Maģistra darba Paroimijas Sudas leksikonā: forma un jēdzieniskais saturs mērķis ir izpētīt Sudas leksikonā atrodamo paroimiju struktūru, saturu un pielietojumu. Darba ietvaros ir mēģināts izveidot sengrieķu paroimijas definīciju, kas ietver gan saturisko, gan strukturālo aspektu. Maģistra darbs sastāv no trim nodaļām – Paroimija, Paroimijas statuss un struktūra, Paroimijas Sudas leksikonā. Darba teorētiskajā daļā aplūkotās antīko autoru atziņas par paroimijas saturu ir papildinātas ar mūsdienu zinātnieku paroimijas struktūras analīzi, kā arī ir apskatīta paroimijas definēšanas un tulkošanas problemātika. Praktiskajā daļā ir analizētas lemmas, kuru pamatā ir kādas paroimijas, kas tiek skaidrotas, turklāt šķirklī tās ir apzīmētas ar attiecīgo grieķu leksēmu παροιμία. Pētījumu veido aprakstoša analīze un statistisks novērtējums, izmantojot kvantitatīvo metodi.",0
43,Krievu sakāmvārdu un parunu par mieru un naidu semantika mūsdienu Latvijas krievvalodīgo iedzīvotāju izpratnē,"Šis pētījums ir veltīts krievu valodas sakāmvārdu grupas miers-strīds-domstarpības semantikas izpratnes un uztveres specifikas izpētei mūsdienu Latvijas krievvalodīgo iedzīvotāju uztverē. Autors veic parēmiju semantizāciju, pamatojoties uz eksperimenta rezultātu datiem aptaujas veidā. Pētījums sastāv no divām nodaļām. Pirmā nodaļa ir veltīta teorētiskā materiāla izpētei. Otrajā nodaļā tiek sīki aprakstīti eksperimenta posmi atbilstoši izvirzītajiem uzdevumiem, apkopoti dati un identificētas miers-strīds-domstarpības grupas sakāmvārdu un teicienu semantikas izpratnes īpatnības mūsdienu Latvijas krievvalodīgo iedzīvotāju uztverē. Šis pētījums var būt aktuāls filologiem un interesēt cilvēkus, kuri strādā ar līdzīgām tēmām, studentus, kuri studē filoloģiju.",0
44,Metaforas Cicerona darbā Epistulae ad Familiares,"Maģistra darba Metaforas Cicerona darbā Epistulae ad Familiares mērķis ir izpētīt metaforu lietojumu un nozīmi Cicerona pilsoņu kara laikā rakstītajās vēstulēs. Darbā tiek analizētas vēstules trīs adresātu grupās – ģimene, draugi un politiskas personas. Darba teorētiskā daļa tiek balstīta uz antīko teorētiķu atziņām par metaforu un tās nozīmi, kā arī mūsdienu zinātniskās literatūras avotos esošajā informācijā gan par metaforu, gan par epistolāro žanru un Cicerona epistolāro mantojumu. Pētījuma praktiskajā daļā tiek analizēta metaforu dažādība atkarībā no adresāta un vēstules tematikas. Metaforas tiek iedalītas, izmantojot Dž. Leikofa un M. Džonsona piedāvāto metaforu klasifikāciju – strukturālās, ontoloģiskās un virzienu. Metafora kalpo ne tikai kā runu vai dzejas tekstu izskaistināšanas elements, bet arī kā ikdienišķa mutiskās un rakstu valodas sastāvdaļa. Tā palīdz efektīvāk pasniegt vēlamo domu, ja izvēlētie vārdi nespēj to veikt pamatnozīmē.",0
45,Īpašvārdi Aristofana komēdiju tekstos: komiskais un neitrālais,"Bakalaura darba „Īpašvārdi Aristofana komēdiju tekstos: komiskais un neitrālais” mērķis ir pētīt sengrieķu komediogrāfa, ievērojamākā vecatiskās komēdijas žanra pārstāvja, Aristofana uzvedumos Līsistrate, Vardes, Jātnieki un Putni lietotos nozīmīgākos īpašvārdus, kam piemīt komisks vai neitrāls aspekts. Analīze veikta balstoties uz sižetā minētajām norisēm, vēsturisko, politisko un sociālo fonu, teksta tematisko un saturisko virzību. Komēdijās izmantoto īpašvārdu primārā funkcija ir kāda konkrēta objekta identifikācija un apzīmēšana, tādējādi veidojot noteiktu sistēmu un organizētību darba saturā un sižetā. Komiskie īpašvārdi jeb autora pašdarinātie onīmi ir apjoma ziņā neliels, tomēr nozīmīgs līdzeklis, kas nodrošina sižeta attīstību - analizējot vārda burtisko nozīmi oriģinālteksta sengrieķu valodā, attiecīgo tēlu rakstura atklāsmi caur to replikām, vārsmām un darbībām, lugā simboliski tiek nodots vēstījums un uzturēta tā tēma. Tikpat svarīgs darba elements ir lietotie neitrālie īpašvārdi – andronīmi, toponīmi, teonīmi, etnonīmi, u.c., kas veido pamatu sižeta darbībai, ļauj orientēties vietas un laika robežās, kā arī apzināties vēsturisko, politisko, reliģisko, sociālo un kultūras notikumu ietekmi uz komēdijas saturu.",0
46,"Dzīvnieki Paula Bankovska stāstu krājumos ""Kur pazuda saimnieks?"" un ""Zvēru zvaigznājs""","Ekokritika ir mūsdienās īpaši aktuāla literatūras teorija. Tās uzdevums ir izpētīt dzīvnieku un dabas reprezentāciju kā mūsdienu, tā arī kanoniskos literāros darbos. Neskatoties uz ekokritikas pieaugošo popularitāti visā pasaulē, Latvijā tā vēl ir ļoti jauna un salīdzinoši reti izmantota literatūras pētniecības metode, kura paver plašas iespējas latviešu literatūras izpētē. Dotā bakalaura mērķis ir ekokritiskā lasījumā izpētīt Paula Bankovska stāstu krājumus “Zvēru zvaigznājs” un “Kur pazuda saimnieks?” – krājumos atainoto vidi, dzīvnieku reprezentāciju un tēlotās cilvēku attiecības ar dzīvniekiem. Mērķa sasniegšanai tika iepazīta jaunākā ekokritikas teorija, īpaši pievēršoties teorētiskai literatūrai par dzīvniekiem, kā arī P. Bankovska biogrāfija.",0
47,Eifēmismu izmantošana dzimumorientētos Latvijas žurnālos krievu valodā,"Darbs ir veltīts eifēmismu daudzpusīgam salīdzinājumam starp Latvijas krievvalodīgajiem sieviešu un vīriešu izdevumiem ""Lilit"" un ""Patron"", dažādos to publicēšanas periodos. Autore salīdzina semantisku, tematisku un funkcionālu eifēmismu lietojumu augstākminētajos žurnālos, dažādos laika periodos, atklājot dzimuma atšķirību ietekmes faktorus. Pētījums ļāva identificēt un salīdzināt eifēmismu prioritārās jomas, kurās bija nepieciešams aizstāt vārdu vai izteicienu tiešu aprakstu, kā arī raksturot specifiskas eifēmisma grupas semantiskā aspektā. Autores pētījuma rezultātā tika pamatots eifēmismu pārsvars sieviešu žurnālos, tāpat tika piedāvāti argumenti, kas paplašina termina ""eifēmisms"" tradicionālo traktējumu.      Pētījums var būt interesants valodniekiem, kuri specializējas leksikoloģijā, sociolingvistikā, medialingvistikā, kā arī visus, kurus interesē šī joma.",0
48,Daiļliteratūra krievu valodas kā svešvalodas nodarbībās: atlases problēma dažādiem zināšanu līmeņiem,"Bakalaura darbs ir veltīts daiļliteraturai tekstam un tās atlases uzdevumam dažādiem zināšanu līmeņiem, kas palīdz attēlot daiļliteratūru kā mācību materiālu izmantošanai krievu valodas kā svešvalodas nodarbībās. Darbs sastāv no ievada, divām nodaļām, secinājumiem, nobeiguma un izmantotās literatūras saraksta. Pirmajā nodaļā tiek aplūkota daiļliteratūra pielietošanas problemātika krievu valodas kā svešvalodas nodarbības un to atlases problēma. Otrajā nodaļā aplūkojams izvēlētā daiļliteratūra materiāla analīzi un uzdevumu sastādīšanu, kuri bija pamatoti uz dotiem tekstiem. Darbs var ieinteresēt filologus, svešvalodas pasniedzējus, studentiem un citiem speciālistiem, kurus varētu interesēt krievu valodu kā svešvalodu un dotā problemātika",0
49,Bērnības pasaule M. Cvetajevas dzejas krājumos “Vakara albums” un “Burvju lukturis”,"Šī darba mērķis ir izpētīt bērnības tēmu Marinas Cvetajevas dzejā, proti, viņas pirmajās dzejas krājumos - “Burvju laterna” (1910) un “Vakara albums” (1912). Pētījuma priekšmets ir dzejnieces dzejoļi, kas bija iekļauti šajās izdevumos un atspoguļo bērnības tēmu  dažādos tās aspektos. Šajā darbā tiek veikta Cvetajevas lirikas literārā analīze. Analīzes objekts bija minēto divu dzejas krājumu reprezentatīvākie dzejoļi, kuros atspoguļota bērnības tēma un skaidrāk izteikti galvenie tēli un motīvi, kas atklāj izraudzīto tēmu.  Analizējot Cvetajevas darbus, autors centās izskatīt bērnības tēmas tēla iezīmes Cvetajevas agrīnajos darbos, bērnības pasauli fiksējot viņas radošā ceļa, ļoti svarīgā - sākotnējā - posmā, kas izraisa ārkārtēju interesi literatūrkritiķu vidū. Bērnības tēma ir viena no galvenajām tēmām, kura caurvijas  Marinas Cvetajevas visai daiļradei.",0
50,Ļ. Tolstoja sieviešu ideāls 1860. gados un romāna-epopejas “Karš un miers” galvenās varones,"Bakalaura darba tēma: Ļ. Tolstoja sieviešu ideāls 1860.gados un romāna-epopejas  ""Karš un miers"" galvenās varones.  Teorētiskais  bāzes pamats tika balstīts pateicoties tādu slaveno rakstnieku darbiem kā V. B. Šlovska, T. A. Kuzminskaja, O. Barinova un citi.   Pētījuma priekšmets ir Ļeva Tolstoja sieviešu ideāls, kas balstīts uz viņa literāro darbu.  Darbs satur mūsu darbam svarīgu aspektu izpēti - L. N. Tolstoja biogrāfijas un radošuma posmu.  Darba apjoms sastāv 46. lappuses, 20. literatūras un elektronisko resursu avotus,",0
51,Latvijas poļu lingvistiskais pasaules tēls Maceja Tutejša rakstos “Tygodnik Polski” (1925-1928) laikrakstā,"Darbs ir veltīts Latvijā dzīvojošo poļu pasaules lingvistiskā tēla izpētes problēmai Maceja Tutejša rakstos. Darba mērķis: pasaules lingvistiskā tēla definīcija un apraksts Maceja Tutejša rakstos, kuri publicēti poļu avīzēs. Autors analīzē vēsturiskus datus par poļu kultūras mantojumu Latvijas teritorijā. Kā arī tiek veikta universālo vārdu, ar kuru palīdzību var izveidot iztēli par Latvijā dzīvojošo poļu  pasaules valodas ainu, konceptuālā analīze. Uzmanība galvenokārt tiek vērsta poļu pasaules uztveres robežstāvoķļa aprakstam, viņu personīgai identificēšanai caur jēdzienu „savējais – svešais”. Pētījums var ieinteresēt filologus-lingvistus, vēsturniekus, preses darbiniekus, kā arī visus, kam interesē poļu kultūra.",0
52,N. Gogoļa stāsta “Portrets” agrākā un vēlākā redakcija,"Šis darbs ir veltīts pētījumam par N. V. Gogoļa darba “Portrets” divām redakcijām. Mērķis ir noskaidrot tos galvenos faktorus, kuri ietekmēja rakstnieku laikā, kad tika rakstīta pirmais stāsts, kā ari noskaidrot galvenos motīvus, kuri ietekmēja tās tālāko redakciju. Autors veic abu redakciju pretstatīšanas analīzi, izmantojot informācijas apkopošanu. Darbs tiek sadalīts divās daļās. Pirmajā tiek izklāstīti galvenie teorētiskie jautājumi, kuri nepieciešami pētījuma veikšanai, otrajā daļā, savukārt, saistībā ar uzstādītajiem uzdevumiem, tiek veikta N. V. Gogoļa darba ""Portrets” abu redakciju salīdzinošā analīze.  Šis pētījums rada interesi to filologu un literatūras zinātnieku vidū, kuri ir ieinteresēti rakstnieka daiļrades pētīšanā, kā arī to vidū, kuri ir ieinteresēti autora stāstu redakciju hronoloģiskajā pēctecībā.",0
53,Personaža poētika Ivana Lukaša romānā “Musorgska nabaga mīlestība”.,"Bakalaura darbs ir veltīts I. Lukaša daiļrades poētikas pētījumam. Autors veic „literārā varoņa” jēdziena analīzi, kā arī pēta viņa pamatfunkcijas un veidošanas pamatprincipus. Īpaša uzmanība tiek pievērsta literāro tēlu veidošanas paņēmieniem, ko izmantoja I. Lukašs savā daiļradē.   Pētijums var ieinteresēt filologus, kuri nodarbojas ar līdzīgu problemātiku vai izskata I.Lukaša biogrāfiju un darbus, kā arī visus lasītājus, kas interesējas par doto jautājumu.",0
54,Aspazijas tēls Roalda Dobrovenska un Zigmunda Skujiņa prozā,"Darba autore: Inguna Bodeka. Zinātniskā darba tēma: Aspazijas tēls Roalda Dobrovenska un Zigmunda Skujiņa prozā. Darba mērķis ir noskaidrot, kāds ir Aspazijas tēla portretējums un veidotās tēla attiecības ar citiem personāžiem Roalda Dobrovenska un Zigmunda Skujiņa prozā. Zinātniskajā darbā analizēti četri prozas darbi: R. Dobrovenska biogrāfiskais romāns “Rainis un viņa brāļi: viena dzejnieka septiņas dzīves” (1999), Z. Skujiņa stāsts “Sātana eņģelis” (1996) un viņa romāni “Miesas krāsas domino” (1999) un “Siržu zagļa uznāciens” (2001). Veicot minēto autoru prozas darbu analīzi, izmantota biogrāfiskā, salīdzinošā un strukturāli semiotiskā pētniecības metode. Pētījumā izsekots abu autoru atšķirīgais skatījums uz Aspazijas dzīves un darba gājumu. R. Dobrovenskis savā prozā Aspazijas tēlu veido saistībā ar viņas dzīvesbiedru, latviešu literātu Raini, bet Z. Skujiņš atspoguļo no Raiņa emancipētu Aspazijas tēlu, veidojot jaunas versijas par iespējamo dzejnieces biogrāfiju. Neskatoties uz atšķirīgo pieeju, abu autoru mērķis ir sabiedrībai atgādināt par Aspazijas personības unikalitāti un ieguldījumu latviešu literatūrā, mākslā, sabiedrībā un tās attīstībā. Nozīmīgākie atslēgas vārdi: Aspazija, biogrāfija, tēls, vēstījums, fakts, iztēle.",0
55,Augusta Ģiezena Homērs: Grieķu varoņepu latviskās atveides problemātika,"Maģistra darba Augusta Ģiezena Homērs: grieķu varoņepu latviskās atveides problemātika mērķis ir izpētīt tulkotāja Augusta Ģiezena latviski atdzejotos homēriskos epus, sevišķi Odiseju, kā arī identificēt un kategorizēt Ģiezena atdzejojuma raksturiezīmes un raksturot homērisko epu atdzejas problemātiku. Autors identificē vairākas pozīcijas, kurās atveidē iespējams panākt citus risinājumus. Autors argumentē, ka latviski var precīzāk atveidot daudzus homēriskos epitetus, kā arī konstatē, ka atsevišķās vietās Ģiezens savos atdzejojumos tekstu ir piejaucējis, šajā ziņā sekojot tulkošanas tendenču attīstībai. Autors mudina domāt arī par jauniem heksametra atveides principiem latviešu valodā, piedāvājot eksperimentālu atdzejojumu.",0
56,Iebiedēšanas tēli mūsdienu Latvijas iedzīvotāju krievu un latviešu naratīvos,"Šis bakalaura darbs veltīts iebiedēšanas tēlu mūsdienu Latvijas iedzīvotāju naratīvos vākšanai, klasifikācijai un aprakstīšanai, latviešu un krievu tēlu korpusa sastādīšanai un salīdzinājumam.  Darba pirmajā daļā apskatīta bērnu šausmu folkloras pētījumu vēsture un iebiedēšanas prakses pamatprincipi. Otrajā daļā komentēti savāktie materiāli un respondentu kopums, aprakstīti un salīdzināti latviešu un krievu tēli, aplūkota respondentu attieksme pret šausmu stāstiem un iebiedēšanas prakses, tās izmantošanas iemesli. Šis darbs ir vērtīgs mūsdienu Latvijas šausmu folkloras tēlu starpnozaru pētījums, kas iekļauj folkloras, psiholoģijas un socioloģijas elementus.     Šis bakalaura darbs var interesēt folkloristus, pedagogus, krievu un latviešu filoloģijas studentus, vecākus un visus ieinteresētus šausmu folklorā.",0
57,Subjekts Gļeba Osipova dzejā,"Šis bakalaura darbs ir veltīts subjekta izpētei Gļeba Osipova dzejā. Pētījuma mērķis bija atklāt subjektivitātes specifiku pētītā dzejnieka daiļradē. Autors veic G. Osipova dzejoļu analīzi un uz tā pamata parāda, kā queer subjektivitāte ietekmē autora apziņas uzbūvi tekstā.  Darbs sastāv no trim daļām. Darba pirmajā daļā tika aplūkots poētiskā subjekta fenomens un tā izpausmes mūsdienu krievu dzejā. Otrajā daļā tika komentēti literatūras teorijas, saistītas ar queer literatūru un queer subjektivitāti. Trešajā daļā tika piedāvāta G. Osipova poētisko tekstu analīze, kā arī praktiskās daļas secinājumi, kuros izceltas šo tekstu subjektivitātes galvenās tendences. Šis bakalaura darbs var interesēt tos, kuri pēta autora apziņas formas mūsdienu krievu dzejā un queer dzejā, kā arī tiem, kuri interesējas tieši par G. Osipova dzeju.",0
58,J. Brodska dzeja K. Vērdiņa atdzejojumos,"Darbs veltīts kompleksai atdzejojuma izpētei. Darbā aplūkoti dzejnieka un tulkotāja K. Vērdiņa veiktie I. Brodska dzejoļu tulkojumi latviešu valodā. Pētījuma mērķis ir atklāt konkrētu atdzejojumu īpatnības. Pētījuma pamatā ir sastatāmi salīdzinošā metode. Īpaša uzmanība darbā veltīta dažādām transformācijām, kas saistītas ar netulkojamības problēmu.  Darbs sastāv no divām nodaļām. Pirmajā nodaļā tiek izklāstīti pētījuma teorētiskie aspekti – atdzejas teksta analīzes problēmas un metodes. Otrajā nodaļā – praktiskajā, atklātas latviešu valodas pasaules redzējuma īpatnības un K. Vērdiņa atdzejas stratēģijas. Pētījums var būt interesants filologiem un tulkotājiem , kā arī lasītājiem, kas interesējas šīs problēmas izpēti.",0
59,Vārdu savienojumu variācijas angļu valodas variantu tīmekļa korpusos,"Kopš pasaulē internets ir kļuvis aizvien pieejamāks, palielinājusies arī saziņa starp cilvēkiem visā pasaulē. Šāda informācijas apmaiņa var izraisīt globalizācijas efektu valodās vai valodu variantos, it īpaši valstiskajā līmenī. Neraugoties uz to, dažādi pētnieki ir analizējuši dažādās pasaules valstīs lietotās angļu valodas variāciju atšķirības, nevis līdzības. Tādējādi šā, uz korpusu balstītā pētījuma mērķis ir analizēt kolokācijas, pamatojoties uz izvēlēto lietvārdu sarakstu, kas veidots, izmantojot četras nacionālās angļu valodas variantus – amerikāņu, austrāliešu, britu un kanādiešu. Analīze tika veikta divos korpusos – Corpus of Global Web-Based English (GloWbE) un Corpus of Four National English Varieties (CoFNEV), kurš īpaši radīts šim pētījumam. Nepieciešamo datu iegūšanai izmantota biežuma, logaritmiskās varbūtības un savstarpējās informācijas analīze. Pētījuma rezultāti norāda, ka lietvārdu pielietojuma līmenī globalizācijas efekts nav novērojams, izņēmums – vārds vacation kanādiešu angļu valodā. Tomēr kolokācijas norāda uz līdzību starp valodu variācijām.",0
60,"Džeza loma Džeimsa Lī Burka ""Deiva Robišo"" detektīvromānu sērijā","Džeimsa Lī Burka “Deiva Robišo” detektīvromāni ir plaši pazīstami literatūrcienītāju vidū. Papildus izciliem detektīvstāstiem, romāni piedāvā ieskatu 1980.-to gadu Ņūorleānā, kur tiek parādītas tādas tēmas kā vīrišķība, agresija, un rase. Šajā darbā tika aplūkota džeza tēma, un kā džeza terminoloģija palīdz uzturēt detektīvstāsta struktūru. Izmantojot izvēlēto darbu analīzi, interpretāciju, naratoloģiju un rūpīgu lasīšanu, darbā tika apskatīta džeza terminoloģija un tās sasaista ar detektīvstāstu. Darba rezultātā tika izstrādāta padziļināta džeza terminoloģijas analīze, un izskatīta tās ietekme uz detektīvromānu.",0
61,"""Homo Sacer"" figūra Nadīnes Gordimeras romānā ""Pikaps"" un Kiranas Desaji romānā ""Mantotā nolemtība""","Dotais maģistra darbs atspoguļo analītisku imigranta tēla lasījumu, kā Džordžo Agambena koncepcijas ""homo sacer"" iemiesojumu, mūsdienu postkoloniālajā literatūrā. Šajā darbā tika analizēti divi romāni: Nadīnes Gordimeras “Pikaps” (2001) un Kiranas Desaji “Mantotā nolemtība” (2007). Darbā tika pielietota Džordžo Agambena (1998) politiskā teorija. Pētījums tika veikts ar mērķi interpretēt ""homo sacer"" figūras attēlojumu izvēlētajos romānos, izmantojot salīdzinošo literāro pieeju. Romānu interpretatīvo lasījumu manāmi pastiprināja tādi postkoloniālo literāro studiju metožu veidi kā starpdisciplinaritāte un kontekstualitāte. Pētnieciskā darba rezultāti attēlo imigrantu tēlus, kas tiek reducēti līdz to kailajai dzīvībai un pakļauti tādiem procesiem kā marginalizācija, kapitālisms un neokoloniālās mobilitātes politika.",0
62,Antroponīmu ar detoponīmiskajiem pievārdiem atveide “Nībelungu dziesmas” tulkojumā latviešu valodā,"Bakalaura darbs veltīts antroponīmikai senvācu eposā „Nībelungu dziesma“, iedziļinoties antroponīmu ar detoponīmiskajiem pievārdiem atveides problemātikā. Pētījums veikts ar mērķi izstrādāt stratēģijas to atveidei latviešu valodā, turpinot veidot zinātnisku pamatu eposa latviskojumam. Darbā izmantotas tādas metodes kā kvantitatīvā un kvalitatīvā korpusa analīze, salīdzinošā metode un empīriskie pētījumi, lai noskaidrotu, kā antroponīmi ar detoponīmiskajiem pievārdiem tiek realizēti „Nībelungu dziesmā“, kāda ir to loma teksta uzbūvē un vēstījumā un kā šīs īpašības var tikt atveidotas mērķvalodā. Izpētīts, ka detoponīmiskie pievārdi ne tikai sniedz ziņas par eposa varoņu izcelsmi, bet arī pilda formāli stilistiskas funkcijas, un to atveidē nepieciešami radoši risinājumi, lai saglabātu to unikālās iezīmes. Noslēgumā sniegti piemēri atveides stratēģiju īstenošanai atdzejojumā, kas uzskatāmi parāda ciešu saistību starp antroponīmiem ar detoponīmiskajiem pievārdiem un teksta struktūru un pamato konkrēto pieeju izvēli.",0
63,Nestandarta pareizrakstība Instagram sludinājumos,"Tā kā patērētāju attieksme un cerības ir mainījušās, tradicionālā reklāmdošana ir zaudējusi daļu savas pievilcības un vērtības, liekot reklāmdevējiem meklēt jaunu pieeju. Tiešsaistes reklāmas ir īpaši efektīvas un populāras tādu sociālo mediju vietnēs kā Instagram, kas iesaista auditoriju komunikācijā un nodibina attiecības ar reklāmdevēju. Lai gan attēli ir nozīmīga daļa Instagram reklāmās, arī pievienotie ziņojumi ir svarīgi un bieži vien satur nestandarta pareizrakstību. Šī darba mērķis ir izpētīt nestandarta pareizrakstības lietojumu, nozīmi un funkcijas tiešsaistes reklāmās sociālo mediju vietnē Instagram, izmantojot diskursa analīzi kā galveno pētījuma metodi. Kvalitatīvā un kvantitatīvā datu analīze pierāda, ka nestandarta pareizrakstību parasti izmanto Instagram reklāmās, lai padarītu ziņas īsākas un iekļautu paraingvistiskās norādes, t.i., sejas izteiksmes, žestus un balss toni rakstītā tekstā, padarot reklāmas neformālākas un vizuāli pievilcīgākas.  Atslēgas vārdi: sludinājumi, Instagram, nestandarta pareizrakstība, apzināta pārrakstīšanās, akronīmi, saīsinājumi, simboli, emocijzīmes",0
64,Vietniekvārdu lietojums uzņēmuma vadītāja vēstulē Swedbank AB ikgadējos pārskata ziņojumos,"Šajā darbā tiek analizēts vietniekvārdu lietojums divdesmit vadības ziņojumos uzņēmuma Swedbank AB gada pārskatos, ar mērķi labāk izprast vietniekvārdu nepieciešamību un nozīmi finanšu diskursā un uzņēmuma komunikatīvo dabu. Šo tēmu ir analizējuši tādi pētnieki, kā Halidejs un Hasans, (1976); Čomskis, (1981); Kristals (1997); Baibers, (1998, 1999, 2002); Čangs un Sveils, (1999) un citi. Izmantotā pētījuma metode – diskursa analīze, iekļaujot gan kvalitatīvo gan kvantitatīvo perspektīvu. Vietniekvārdi, kuri tika sastapti visvairāk bija ‘mūsu’  un ‘mēs’, kas liecina par to, ka uzņēmuma Swedbank izpilddirektora komunikācija ir atvērta un saistoša, tādējādi norādot uz labu komunikācijas stilu starp izpilddirektoru, akcionāriem un darbiniekiem.",0
65,Apstākļa vārdu un to frāžu lietojums korporatīvās pārvaldības ziņojumos,"Valodnieki ir iepriekš veikuši žanra un diskursa analīzi korporatīvās pārvaldības ziņojumos, analizējot žanru krustošanos vai leksiskās iezīmes tajos. Iepriekš ir veikti pētījumi par apstākļa vārdiem korporatīvās pārvaldības ziņojumos, kuros apskatīti epistemiskie apstākļa vārdi sociālās atbildības ziņojumos. Kopumā tika analizēti divpadsmit teksti no trīs dažādu dzelzceļa uzņēmumu gada pārskatiem. Šī pētījuma mērķis ir analizēt apstākļa vārdu un to frāžu biežumu un izplatītās nozīmes korporatīvās pārvaldības ziņojumos. Rezultāti iegūti ar kvantitatīvās metodes biežuma analīzi un kvalitatīvās metodes diskursa analīzi. Pētījuma rezultāti rāda, ka apstākļa vārdu lietojums aizņem vidēji 3 procentus no korpusa, un visbiežāk tie ir fokusējošie apstākļa vārdi.",0
66,Lietišķā komunikācija starp kultūrām: komunikācijas barjeras,"Mūsdienās globālā ekonomika sniedz ļoti dažādas iespējas starptautiskai sadarbībai. Šie procesi ir savstarpēji saistīti, izmantojot saziņu kā instrumentu pušu savstarpējo kontaktu nodibināšanai. Pētījuma mērķis bija analizēt biznesa komunikācijas principus dažādās kultūrās un noteikt komunikācijas barjeru pārvarēšanas iespējamās metodes. Pirmos starpkultūru komunikācijas analīzes pētījumus ieviesa Hofstede (1960), Hall (1976), Bennet (1993) un citi. Pētījumā izmantota kvalitatīvā pētījuma pieeja. Kā galveno metodi primāro informācijas avotu iegūšanai izmantoja padziļinātu interviju. Pētījuma secinājumi parādīja, ka veiksmīgas starpkultūru komunikācijas pamatprincipi ir saistīti ar vispārēju izpratni par komunikācijas pušu kultūras īpašībām, neitralitāti pret etniskajām un reliģiskajām atšķirībām, kā arī ar politiskajiem un personīgajiem uzskatiem. Starpkultūru kompetences attīstīšana ir veiksmīgas starpkultūru komunikācijas būtisks aspekts.",0
67,Terminoloģijas ekvivalence Latvijas Krimināllikuma tulkojumā angļu valodā,"Latvijas Krimināllikums ir viens no vissvarīgākajiem valsts likumdošanas aktiem. Arvien pieaugošā globalizācijas nozīme un pieaugošā darbaspēka un kapitāla aprite Eiropas Savienībā uzsver saskaņotas un modernizētas juridiskās terminoloģijas nepieciešamību, lai izvairītos no neskaidrībām vai pārpratumiem un nodrošinātu, ka tulkotiem dokumentiem ir vienāds juridiskais spēks. Pētījuma mērķis ir identificēt un analizēt terminoloģiskos ekvivalentus, kas izmantoti Latvijas Krimināllikuma tulkojumā angļu valodā, izmantojot kvalitatīvas izpētes metodi. Tika izvirzīts pētījuma jautājums, lai noskaidrotu ekvivalences veidus, kas novērojami terminoloģiskajā pārnesē no latviešu valodas angļu valodā Latvijas Krimināllikuma tulkojumā. Pētījuma rezultāti liecina, ka Krimināllikuma tulkojumā stingri ievērota formālā ekvivalence, kas rada dažas būtiskas neatbilstības ar vispārpieņemto juridisko terminoloģiju angļu valodā. Līdz ar to Latvijas Krimināllikuma tulkojumu angļu valodā nevar izmantot kā uzticamu juridisko terminoloģisko ekvivalentu avotu.",0
68,Īpašības vārdu lietojums sociālo tīklu medijos ar vides jautājumiem saistītajos ierakstos,"Aizvien vairāk aktualizētā sociālā atbildība un izpratne par vides jautājumiem ne tikai veido globālās izmaiņas sociālo tīklu lietotāju paradumos un uzvedībā, bet arī nosaka īpašu digitālo diskursu. Šis pētījums aplūko īpašības vārdu dažādību cilvēka-vides attiecību diskursā. Tamdēļ šī darba mērķis bija izpētīt īpašības vārdu tipus un to lietojumu ar vides jautājumiem saistītā saturā dažādās sociālo mediju platformās. Pētījums tika veikts, izmantojot kvalitatīvo teorētisko materiālu analīzi, pārraudzītu korpusa iegūšanu, marķēšanu ar datora palīdzību un kvantitatīvu īpašības vārda biežuma analīzi. Pētījumam izvēlētajā tekstu korpusā tika konstatēti 7%  īpašības vārdu, kuri pārstāvēja visas 22 apakškategorijas. Visbiežāk minētie īpašības vārdu apakštipi: lietvārda bāzes, vienkāršas uzbūves, nevispārināmas/bināras formas. Lielākajā daļā gadījumu sakarības bija iespējams saskatīt gan organizācijas, gan platformas ietvaros.",0
69,Saīsinājumu lietojums tekstos par tirgvedību,"Šīs pētījums ir veltīts saīsinājumu lietošanas analīzei tirgvedības tekstos. Pētījuma mērķis ir iznalizēt literatūru par saīsinājumu veidiem, kā arī identificēt saīsinājumu izmantošanu tekstos par tirgvedību, analizēt to frekvenci un norādīt izmantošanas mērķi. Pētījumā tika analizēti 40 tirgvedības raksti, kuri publicēti no 2019. līdz 2020. gadam. Tika izmantotas gan kvalitatīvas, gan kvantitatīvas izpētes metodes. Rezultāti liecina, ka izvēlētajos tekstos tiek izmantoti tādi saīsinājumu veidi kā iniciālismi, akronīmi, abreviācijas un burtu un ciparu kombinācijas tips. Turklāt pētījumā konstatēts, ka lielākā daļa saīsinājumu, ko izmanto analizētajos rakstos, ir saistīti ar tirgvedību vai tehnoloģijām. Kopumā tika secināts, ka saīsinājumu izmantošanas mērķis rakstos par tirgvedību ir aizstāt garus nosaukumus un padarīt tekstu efektīvāku un vieglāk uztveramu.",0
70,Konteksta izmantojums akadēmiskā vārdu krājuma zināšanu pārbaudē,"Darba mērķis bija izpētīt kas ir konteksts un kā tas ir saistīts ar vārdu krājuma mācīšanu un vārdu krājuma zināšanu pārbaudi. Darbs sastāv no divām daļām – izpēte uz tādām tēmām, kā konteksts, vārdu krājums un vārdu krājuma zināšanas novērtējums un vārdu krājuma macīšānas un praktiskā daļa. Darba galvenais uzdevums bija izprast konteksta lomu akadēmiskā vārdu krājuma zināšanu parbaudē. Lai sasniegtu šo mērķi, tika veikts pētījums, kur 20 dalībniekiem, ar dažādu angļu valodas zināšanas līmeni, bija jāizpilda vārdu krājuma zināšanu pārbaudes tests. Testa uzdevums bija uzminēt vārdu nozīmes dažādos kontekstos. Pēc  mērķu sasniegšanas, darba autore secina, ka konteksts un vārdu krājums ir savstarpēji saistīti tādās jomās, kā vārdu krājuma zināšanu pārdbaudes un vārdu krājuma apguve.",0
71,"Filipa K.Dika romānu interpretācija feministiskā skatījumā (""Vai androīdi sapņo par elektriskām aitām?"" un ""Cilvēks augstajā pilī"")","Filips K. Diks ir slavens zinātniskās fantastikas rakstnieks. Zinātniskās fantastikas žanrs bieži tiek mērķēts uz vīriešu auditoriju. Šekojošā pētījuma mērķis ir dzimuma attēlojums romānā “Vai androīdi sapņo par elektriskām aitām?”. Pētījuma galvenā empīriskā metode ir teksta analīze. Galvenā analīzes forma ir feministiskā literatūras kritika, kas vērsta uz zinātnisko fantastiku.  Tas ietver dzimuma izpēti kā analīzes veidu, galveno uzmanību pievēršot dzimumu lomām, tā attēlojumam un seksualitātei. Pētījuma rezultātā tika atklāts, ka sieviešu personāžiem bija mazāk daudzveidīgi stāsti, salīdzinot ar vīriešu varoņiem, un to personāži tika attēloti daudz empātiskāki nekā vīrieši, neatkarīgi no tā,vai tika attēloti kā cilvēki vai nē. Atslēgvārdi: feministiskā literatūras kritika, zinātniskā fantastika, dzimumu lomas, dzimumu.",0
72,"Pieklājība Japānā: Tatemae un Honne. Japāņu unikālā parādība ""patiesā un nepatiesā seja"" japāņu sabiedrībā. Japānas komunikācijas iezīmes.","Darba nosaukums ir: „Pieklājība Japānā: Tatemae un Honne. Japāņu unikālā parādība: „patiesā un nepatiesa seja” Japāņu sabiedrībā. Japānas komunikācijas iezīmes”. Japānā ir ievērojama ar to, ka tā ir viena no valstīm, kur cilvēki ļoti pieklājīgi uzvedas attiecībā pret citiem. Taču ne vienmēr ir saprotams, kā un kāpēc tāda pieklājība izpaužas, un vai tā izceļas no labiem nodomiem. Bez tam Japānā pārāk atklāti izteicieni vai pārmērīga sava viedokļa izpausme var likties par agresīviem un necieņas pilniem, kas ir pretrunā ar daudzu Rietumu valstu kultūru. Tādējādi Japānā cieņas izteicošo formu izmantošana teikumos saskarsmes laikā ir galvenā komponente, lai sasniegtu harmoniju saskarsmē starp cilvēkiem, kas ir viena no japāņu sabiedrības svarīgām daļām, tāpat arī ir japāņu kultūras sastāvdaļa kopumā. Šī darba teorētiskā daļa sastāv no 41 lappusēm. Pētīšanas laikā tika atklāta jēdzienu tatemae un honne kopējā būtība un unikalitāte, un tas, kā ar to palīdzību tiek veidota pieklājīga attieksme pret sarunu biedru, un kā tie ir saistīti ar japāņu kultūru kopumā, kaut gan šos jēdzienus nevar paskaidrot, nepieminot un neanalizējot citus terminus, runas paņēmienus un teicienus, kuri ir cieši saistīt viens ar otru; to daļa tika reprezentēta darbā, kā jēdzienu tatemae un honne tiešais paskaidrojums, rezultātā no tā tika izdarīti secinājumi",0
73,Dzimumu vienlīdzības problēma Japānā,"•Japānā pastāv dzimumu nevienlīdzība valsts politkā, izglītībā, darba tirgū un sociālajā vidē. Pastāv patriarhāla attieksme un tradicionāli stereotipi par sieviešu un vīriešu lomu ģimenē un sabiedrībā. • Sieviešu izaugsmi kavē vairāki faktori, ieskaitot darba samaksu, paaugstinājumus amatā, kā arī pieņemšana darbā, ilgais darba laiks un sieviešu vadītāju trūkums. • Augstākās izglītības jomā ir izteikta dzimumu segregācija dažādās studiju nozarēs. Nevienlīdzīgs dzimumu sadalījums dažādās programmās bieži tiek pamatots ar apgalvojumu, ka vīrieši izvēlas studēt eksaktās nozares, bet sievietes dod priekšroku humanitārajām nozarēm. • Darbā ietverta informācija par normatīvo regulējumu, par politikas plānošanas dokumentiem, valsts veiktajiem pasākumiem un statistika sieviešu diskriminācijas izskaušanas jomā. • Izmantotajā literatūrā tika izmantoti vairāki interneta resursi, jaunākās statistikas un datu apkopei, kā arī populārākās personas Japānas politikā.",0
74,"Antiutopijām raksturīgā diskriminācija Kazuo Išiguro romānā ""Neļauj man aiziet""","Utopija nevar pastāvēt bez antiutopijas. Parasti tieši zemāko kārtu dēļ utopiska vide ir iespējama. ‘Neļauj man aiziet’ ir Kazuo Išiguro romāns, kurā cilvēki var dzīvot ilgāk ar klonu diskriminācijas palīdzību. Diskriminācija ir uzskatīta par svarīgu sastāvdaļu sociālajās attiecībās. Šis pētījums analizē antiutopijām rkasturīgo diskrimināciju iepriekšminētajā romānā, pētot kā diskriminācija veicina gan utopiskas gan antiutopiskas vides pastāvēšanu vienā un tajā pašā antiutopiskajā literārajā darbā. Literatūras apskats, žanra pētīšana un sociālo normu analīze ir pētnieciskās metodes, kas tika izmantotas šajā pētījumā. Pētījuma rezultāti uzrādīja tiešu saistību starp diskrimināciju un utopiskām un antiutopiskām ainām.",0
75,"Virsrakstu un apakšvirsrakstu tekstveides īpatnības žurnālā ""BBC History Magazine""","Retorika palīdz pārliecināt, iespaidot un ietekmēt auditoriju. To plaši izmanto žurnālistikas jomā, jo tai ir līdzīgi mērķi. Virsraksts ir efektīvs līdzeklis, lai pārliecinātu un stimulētu interesi, jo tas ir pirmais, kam lasītājs pievērš uzmanību. Šajā pētījumā tika analizētas BBC History Magazine virsrakstu retoriskās iezīmes, lai izpētītu virsrakstu pārliecinošo ietekmi. Pētījuma metode bija diskursa analīze. Retoriskās iezīmes tika analizētas sintakses, laika, retorisko līdzekļu izmantošanas un grafiskā attēlojuma ziņā. Atklājās, ka nominatīvais teikums ir visizplatītākā struktūra virsrakstā, pagātne bija visbiežāk satopamā darbības vārda laika forma, metafora un aliterācija bija visizplatītākās stila figūras, kā arī virsrakstos mēdz būt  izmantots treknraksta parastais fonts, kombinēts ar krāsām un attēliem. Atslēgvārdi: virsraksti, BBC History Magazine, retoriskās iezīmes, sintakse, laiks, retoriskie līdzekļi, grafiskais attēlojums",0
76,Artikulu lietojums ar īpašvārdiem bbc.com vietnē,"Darba mērķis ir izpētīt artikulu lietojumu ar īpašvārdiem sabiedriskajā mēdiju organizācijā bbc.com. Darbā tiek pētīti visbiežāk izmantotie artikuli un izmantotās īpašvārdu kategorijas. Turklāt, pētijumā tiek salīdzināti rakstu korpusi, kas apkopoti no divām BBC Travel apakšsadaļām: Kultūra un Piedzīvojumi. Pētījumu metode ir diskursa analīze, izmantojot kvantitatīvus elementus. Teksta analīzes rezultātos ir redzams, ka visbiežāk sastopams artikuls ir nulles artikuls un lietoto īpašvārdu kategorija ir ģeogrāfisko objektu kategorija. Var secināt, ka abās sadaļās lielo lomu spēlē vietu apraksts un ar to saistīta artikulu lietošana ceļošanas laikā. Neskatoties uz to, piedzīvojumu korpusā ir vairāk ģeogrāfisko īpašvārdu, jo tēmas ir vērstas uz vietvārdiem, kas saistītas ar aktīvo atpūtu. Kopumā, īpašvārdi ir nozīmīgas leksiskas vienības sabiedrisko mēdiju diskursā BBC Travel.",0
77,Retorisku jautājumu lietojums ceļojumu emuāros,"Gandrīz divdesmit gadus atpakaļ, emuāru rakstīšana ieguva savu popularitāti, tomēr to skaits ar katru gadu pieaug. Šī pētījuma mērķis ir analizēt retorisko jautājumu biežumu, veidus un to lietojumu ceļojumu emuāros. Lai sasniegtu šo mērķi, tika izpētīti sešdesmit ceļojumu emuāru vietnēs atrastie retoriskie jautājumi, tie izskaitīti, sagrupēti, pēc to piemītošajām īpašībām, un tad analizēti. Šajā darbā bija pielietotas četras pētījumu metodes, teorētiskās izpētes metode, kvantitatīvā analītiskā metode, klasteru analīze un diskursa analīze. Rezultāti liecina, ka retoriskie jautājumi ceļojumu emuāros parādās arvien biežāk. Turklāt, emuāru autori izmanto retoriskos jautājums, lai izstāstītu savas domas, pieredzi un sajūtas, lai atzītu lasītāju klātbūtni, lai pārliecinātu un, lai veicinātu uz kaut ko.",0
78,Laika-aspekta formu lietojums filmu recenzijās,"Šajā bakalaura darbā tiek pētīts laika-aspekta formu lietojums kritiķu filmu recenzijās. Pētījuma mērķis ir noteikt, kuras laika-aspekta formas ir raksturīgas filmu recenziju žanram, un salīdzināt laika-aspekta formu lietojumu filmu recenzijās no divām atšķirīgām desmitgadēm. Lai sasniegtu pētījuma mērķi, tika analizētas trīsdesmit recenzijas no 20. gs. 90. gadiem un 21. gs. 10. gadiem, pielietojot empīrisko izpētes metodi diskursa analīzi. Pētījuma rezultāti atklāj, ka visraksturīgākās laika-aspekta formas filmu recenziju žanram ir vienkāršā tagadne un vienkāršā pagātne, un laika-aspekta formu lietojumā recenzijās no 20. gs. 90. gadiem un 21. gs. 10. gadiem nav ievērojamu atšķirību, jo pētītās recenzijas rakstītas, ievērojot noteiktus recenziju rakstīšanas principus.",0
79,"Latvijas tēls Ināras Vērzemnieces memuārā ""Starp dzīvajiem un mirušajiem""","Emigrācija liek cilvēkiem veidot valsts tēlu, balstoties atmiņās, un daudz pētnieku ir pētījuši valstu tēlus, kas izpausti literatūrā. Darba mērķis ir noteikt semantiskās makrostruktūras, kas veido Latvijas tēlu I. Vērzemnieces memuārā, un noskaidrot, kā noteiktās makrostruktūras veicina dzimtenes tēla veidošanos, kas iedibināta žanrā. Darba pētnieciskā daļa tika veikta, pielietojot semantisko makroanalīzi un atslēgvārdu analīzi. Abas pētījuma metodes sniedza līdzīgus rezultātus un ļāva secināt, ka sintezētais Latvijas tēls balstās uz izturīgiem un apņēmīgiem cilvēkiem, kas pārvarējuši neticamas grūtības, paļaujoties uz sevi un dabu, gūstot spēku no savām kultūras vērtībām, kas sevī iekļauj dziļu cieņu pret mirušajiem. Pētījuma rezultāti norāda uz Otrā pasaules kara nepārtraukto klātbūtni – Latvijas tēls galvenokārt ir veidots, pamatojoties uz šiem notikumiem.",0
80,"M.Arnolda dzejolis ""Duvra Pludmale"" kā I.Makjuana romāna ""Sestdiena"" interteksts","Vairāki literatūru zinātntieki ir pētijuši intekstualitātes tēmu. Šis bakalaura darbs mērķis ir izpētīt, kā Metjū Arnolda dzejolis “Duvras Pludmale” strādā kā interteksts Iana Makjuana romānam “Sestdiena”. Lai sasniegtu šo mērķi  tika apkopoti teorētiskie matreāli  par intertekstualitāti un pēc tam veikta teksta analīze kā arī interpretācija, lai parādītu intertekstualitāti starp  Metjū Arnolda dzejolim “Duvras Pludmale” un Iana Makjuana romāna “Sestdiena”. Un pēc teksta analīzes tika veikti secinājumi. Šī bakalaura darba  galvenie secinājumi ļāva parādīt, kā Metjū Arnolda dzejolis “Duvras Pludmale” ir ietekmējis Iana Makjuana romānu “Sestdiena” un izmantojot intertekstualitāti var izmantot, lai redzētu references starp literatūras darbiem. Vairāki literatūru zinātntieki ir pētijuši intekstualitātes tēmu. Šis bakalaura darbs mērķis ir izpētīt, kā Metjū Arnolda dzejolis “Duvras Pludmale” strādā kā interteksts Iana Makjuana romānam “Sestdiena”. Lai sasniegtu šo mērķi  tika apkopoti teorētiskie matreāli  par intertekstualitāti un pēc tam veikta teksta analīze kā arī interpretācija, lai parādītu intertekstualitāti starp  Metjū Arnolda dzejolim “Duvras Pludmale” un Iana Makjuana romāna “Sestdiena”. Un pēc teksta analīzes tika veikti secinājumi. Šī bakalaura darba  galvenie secinājumi ļāva parādīt, kā Metjū Arnolda dzejolis “Duvras Pludmale” ir ietekmējis Iana Makjuana romānu “Sestdiena” un izmantojot intertekstualitāti var izmantot, lai redzētu references starp literatūras darbiem.",0
81,Feminisma loma Dienvidkorejā un tā ietekme uz Korejas sabiedrību 21. gadsimtā,"Darba nosaukums ir “Feminisma loma Dienvidkorejā un tā ietekme uz Korejas sabiedrību 21. gadsimtā’’. Saistībā ar 21. gadsimtā Korejas sabiedrībā pieaugošajiem protestiem par dzimumu jautājumiem, darbā tiks apskatīta feminisma lomas nozīmība Dienvidkorejā un tā radītās sekas. Autore vēlas atzīmēt, ka 21. gadsimts ir nodrošinājis jaunajam feminisma vilnim valstī daudz skaļāku un drosmīgāku formu, kas uz Korejas tradicionālo vērtību fona vēl vairāk polarizē dzimumus. Darba mērķis ir aplūkot un izanalizēt, kā jaunais feminisma vilnis valstī ir izraisījis sabiedrības reakciju dzimumu līdztiesības jautājumos, un tā nozīmīgumu īpaši šodien. Izšķiroša uzmanība tiek pievērsta abu dzimumu viedokļiem, kas ļauj labāk izprast radušos priekšstatu par feminisma ideoloģiju Dienvidkorejas sabiedrībā, tā lomu un sekām valstī. Tiek dots arī vēsturisks pārskats saistībā ar sieviešu feministiskā strāvojuma attīstību, kas veidoja dienvidkorejas pašreizējos uzskatus valstī attiecībā uz mūsdienu sieviešu protestiem. Tiek secināts, ka Dienvidkorejas attīstības laikā lielāka uzmanība tika vērsta uz nacionālās identitātes nostiprināšanu un valsts ekonomisko veicināšanu, upurējot dzimumu līdztiesības jautājumus, kas savukārt mūsdienās izraisa jaunā feminisma viļņa uzplaukumu un protestus sabiedrībā. Akcentētās problēmas caur feminisma aktivitātēm valstī, rada pēkšņus jautājumus par sabiedrības līdzšinējām vērtībām un joprojām stipri pastāvošo patriarhālo sistēmu, kura mūsdienu kontekstā vairs nespēj tikt līdzi cilvēku ideāliem dzimumu līdztiesības jautājumos.  Darbs sastāv no trīs nodaļām. Pirmā daļa pārskata 21. gadsimta feminisma popularitātes iemeslus Dienvidkorejā, analizējot tā nozīmīgumu caur konkrētām problēmām sabiedrībā. Turpinot, 2. nodaļā, autore apspriedīs feminismu saistībā ar Dienvidkorejas dzimumu polarizāciju attiecībā uz vīriešu un sieviešu nostāju pret šo ideoloģiju. Šī darba trešā daļa balstās uz Dienvidkorejas feminisma lomas analīzi, izmantojot vēsturisko perspektīvu, un ideoloģijas radītajām sekām 21. gadsimtā.",0
82,Trimda un identitāte Agates Nesaules romānos,"Šis pētnieciskais darbs aplūko identitātes un trimdas jēdzienus Agates Nesaules romānos 'Sieviete dzintarā' un 'Zudušie saulgrieži'. Pētnieciskā darba mērķis ir aplūkot veidus, kādos Agate Nesaule pauž identitātes un trimdas jēdzienus attiecībā uz Amerikas latviešu biedrību vēsturi un piedzīvoto pēc 1944. gada. Pētījums tika veikts, izmantojot literārās analīzes metodi trimdas literatūras studiju kontekstā. Agates Nesaules romāni atspoguļo savstarpējo saikni starp trimdu, atmiņu un identitāti, parādot, ka pārvietošanās trauma ir trimdinieku neatņemama sastāvdaļa. Romānos atklātie trimdas piedzīvojumi rāda pēckara latviešu trimdinieku integrācijas psiholoģiskos aspektus amerikāņu sabiedrībā. Risinot identitātes problēmas trimdas pārdzīvojumos, Agate Nesaule mēģina pārdomāt savu - trimdas sievietes dzīvi Amerikā un no jauna savienot to ar vietu, kur viņa piederēja un no kuras tika izsūtīta. Latviešu trimdas pārdzīvojumu un memuāru tēma, kas pausta Agates Nesaules romānos, sniedz būtisku ieguldījumu plašākā vēsturiskā 20. gadsimta kontekstā, kā arī literāro formu pētījumos, tādos, kā autobiogrāfiju romānos, kuri stāsta saviem lasītājiem par atmiņām un traumām, kuras gūtas trimdas pārvietošanās un pārdzīvojumu rezultātā.",0
83,Korejiešu valodas slengs masu medijos 21. gadsimtā,"Bakalaura darbā ir apskatīts un analizēts slenga lietojums un tulkojums masu medijos Korejā, 21. gadsimtā. Darba mērķis ir izprast un tulkot Korejiešu valodas slengu, lai atvieglotu valodas un kultūras izpratni. Darbā ņemtas vērā citu valodu ietekmes uz korejiešu valodu, kā arī masu medijos izmantotie neliterārie termini. Pētījuma teorētiskajā daļā aplūkoti slenga un masu mediju definējumi, kā arī vēsturiskā un mūsdienu ārvalstu ietekme uz korejiešu valodu. Būtiska uzmanība veltīta slengam, tā skaidrojumam korejiešu valodā un tulkojumam. Savukārt darba praktiskajā daļā analizēti armijā, darbā un ikdienas dzīvē, pārraidēs un internetā lietotie slenga piemēri un tulkojumi.",0
84,Japānas imperatora Hirohito bēru ceremonijas atspoguļojums presē 1989. gadā,"Bakalaura darbā “Japānas imperatora Hirohito bēru ceremonijas atspoguļojums presē 1989. gadā” tiek pētīti Japānas imperatora bēru ceremonijā izmantotie sintoisma rituāli, kas ir atspoguļoti japāņu un Rietumu 1989. gada laikrakstu izdevumos. Darba aktualitāte ir saistīta ar to, ka sintoisma bēru rīkošana ir neierasta prakse Japānas sabiedrībā, jo vēsturiski aizgādību par šo jautājumu ir pārņēmis budisms, un arvien straujāk notiek šo tradīciju izzušana. Japānas imperators ir viens no retajiem, kam tiek organizētas bēres sintoisma garā, tāpēc imperatora Hirohito bēres 1989. gadā kalpo par lielisku tradīciju analīzes avotu. Darba 1. un 2. daļā ir izskaidroti sintoisma uzskati par nāvi, kā arī raksturotas sintoisma bēru tradīcijas. Izmantojot laikrakstu satura analīzi, 3. daļā ir noskaidroti imperatora nāves apstākļi, kā arī nāves izraisītās politiskās diskusijas. 4. daļā ir atklāti bēru ceremonijas norises gaitā izmantotie sintoisma rituāli un tradīcijas. Noslēdzošajā 5. daļā ar salīdzinošo metodi ir izvērtēta atbilstība starp sintoisma bēru rituāliem un elementiem, kas aprakstīti zinātniskajā literatūrā, un Japānas imperatora Hirohito bērēs izmantotajiem.  Darba apjoms bez titullapas, satura un literatūras saraksta ir 54 lapas. Sastāv no 5 daļām.  Atslēgas vārdi: Japāna, imperators, Hirohito, Šōva, bēres, sintoisms.",0
85,Kultūras iespaids uz plastiskās ķirurģijas izplatību Dienvidkorejā,"Bakalaura darba “Kultūras iespaids uz plastiskās ķirurģijas izplatību Dienvidkorejā” mērķis ir noskaidrot Dienvidkorejas kultūras ietekmi uz plastiskās ķirurģijas izplatību valsts iekšējā tirgū, un plastiskās ķirurģijas atgriezenisko sabiedrības ietekmi, kas potenciāli spēj izraisīt pārmaiņas dzīves vērtību uztverē. Šāda primārā darba mērķa sasniegšanai, nepieciešams izprast plastisko ķirurģiju kā ietekmējošā kultūras stūrakmeņa būtību un cēloņus, kas padarīja Dienvidkoreju par pasaules plastiskās ķirurģijas centru. Līdz ar to darba kopējais saturiskais apjoms, kas sevī ietver iepriekš minētā mērķa sasniegšanai paredzēto pētniecisko analīzes gaitu, strukturēts četrās daļās ar tajās iekļautajām nodaļām un izklāstīts 43 lapas pusēs, neskaitot darba autores izmantotās literatūras saraksta aprakstu, kopsavilkuma saturu ar tā angļu valodas tulkojumu, un bakalaura darba iesniegšanai paredzēto dokumentāro lapu.   Pēc darba autores domām darba temats ir aktuāls tagad un kļūs vēl aktuālāks tuvākajā nākotnē, jo arvien vairāk cilvēku vēršas pie kosmētiskām ķirurģijas procedūrām, līdz ar ko plastiskās ķirurģijas patērētāju skaits katru gadu palielinās. No kā izriet galvenā darba autores pētāmā problēma, proti, ka tieksme mainīties tiek ietekmēta nedz no paša cilvēka domām un vēlmes, bet to ietekmē sabiedrība, sociālā dzīve un masu mēdiji. Iepriekš minētie ietekmes faktori uzsver stilizētus un, lielākoties, nesasniedzamus ķermeņa tipus gan sievietēm, gan vīriešiem, kurus tie cenšas sasniegt, neskatoties ne tikai uz iespējamiem veselības bojājumiem un citam komplikācijām, bet arī potenciālo varbūtības negatīvo iznākumu viņu ārējā izskata izmaiņās.  Pastāv uzskats, ka cilvēks, kurš ir uzsācis veikt estētiskās plastiskās operācijas nevar apstāties pēc vienas operācijas, līdz ar ko sabiedrībā strauji attīstās viedoklis, ka plastiskās izmaiņas izraisa fizisko atkarību. Tomēr darba autores pētījumu vadošā doma vērsta apgāzt iepriekš minēto apgalvojumu ar pieņēmumu, ka pirmoreiz veiktās procedūras atkarības faktors izriet no paša pacienta psiholoģijas un nav tiešā veidā saistīs ar plastiskās ķirurģijas fizioloģisko ietekmi.",0
86,"Apstākļi un darbības vārdu formas T.Hārdija romānā ""Kāsterbridžas mērs""","Šis pētījums tika uzsākts, ņemot vērā T.Hārdija darbu popularitātes kritumu un secīgu pieaugumu pēdējās desmitgades laikā, kā arī darbības vārdu un apstākļu nozīmi daiļliteratūrā. Pētījuma mērķis bija analizēt, kā autors lieto darbības vārdu formas un apstākļus romānā Kāsterbridžas mērs, raksturojot varoņus un pildot valodas funkcijas. Tika izmantota jauktā pētījuma metode, apvienojot diskursa analīzi un kvantitatīvu pieeju stilistiskajai analīzei. Pētījuma rezultātā tika atklāts, ka ar darbības vārdu formu palīdzību autors nosaka sižeta attīstības straujumu; tie apstākļi, kas galvenokārt izmantoti ar komunikācijas darbības vārdiem, ļauj izdarīt secinājumus par romāna varoņu īpašībām; starppersoniskā valodas funkcija tiek izpildīta ar modālo darbības vārdu un komunikācijas darbības vārdu palīdzību, kamēr ideatīvās valodas funkcijas loģisko elementu autors realizē, lietojot apstākļus atbilstoši tām rakstura īpašībām, kuras viņš vēlas izcelt katrā varonī.",0
87,"Sievietes loma dienvidkorejiešu ģimenē: atspoguļojums Namdžu Džo romānā ""Džijonga Kima, dzimusi 1982. gadā""","Bakalaura darba nosaukums ir “Sievietes loma dienvidkorejiešu ģimenē: atspoguļojums Namdžu Džo romānā “Džijonga Kima, dzimusi 1982. gadā””. Darba temata aktualitāti izskaidro fakts, ka mūsdienu sabiedrībā īpaša uzmanība tiek pievērsta sievietei, tās lomai un tiesībām, kā arī tas, ka romāns “Džijonga Kima, dzimusi 1982. gadā” ir viens no vispopulārākajiem dienvidkorejiešu daiļliteratūras darbiem pēdējās desmitgades laikā. Bakalaura darbs ir 47 lappuses garš un sastāv no 3 nodaļām ar 2-3 apakšnodaļām katrā, kā arī pielikuma. Par darba mērķi tika uzstādīts analizēt sievietes lomas ģimenē atspoguļojumu Namdžu Džo romānā “Džijonga Kima, dzimusi 1982. gadā”. Bakalaura darbā tiek pētīts, kas ir ģimene un dzimumu lomas no teorētiskā skatupunkta, sievietes dzimumu lomu izpausmes gan tradīciju ziņā, gan arī mūsdienu Dienvidkorejas sabiedrībā, kā arī sievietes lomas ģimenē attēlojums romānā “Džijonga Kima, dzimusi 1982. gadā”. Veicot darbu, tika secināts, ka par tradicionālo sievietes lomu gan universāli, gan dienvidkorejiešu sabiedrībā tiek uzskatīta mājsaimnieces loma, bet kā jaunums sabiedrībā ir tas, ka arvien vairāk sieviešu ieņem arī iztikas pelnītājas lomu. Taču Dienvidkorejas kontekstā sieviete – iztikas pelnītāja ir daudz mazāk izplatīta parādība, tāpēc var secināt, ka šīs valsts sabiedrībā aizvien dominē tradicionālā dzimumu lomu ideoloģija.",0
88,Gramatikas kompetences attīstīšana B2 līmenī: mācību grāmatu analīze,"Mācību grāmatām ir liela nozīme svešvalodu stundās, jo tās nodrošina skolotājus un skolēnus ar jau gataviem mācību materiāliem. Šī pētījuma mērķis ir analizēt dažāda veida gramatikas uzdevumus četrās angļu valodas mācību grāmatās B2 līmenī. Mērķa sasniegšanai tiks veikta satura analīze, kurā tiks analizētas četras mācību grāmatas no “Insight” un “Solutions” sērijām un aptaujas pētījums, kurā tiks apkopoti septiņi skolotāju viedokļi par analizētajām grāmatām. Pētījumā tika konstatēts, ka abās sērijās vairums gramatikas uzdevumu ir produktīvā tipa, ar kuriem attīsta rakstīšanas prasmes. Tika secināts, ka “Solutions” grāmatās ir vispārīgs pārskats par gramatikas tēmām, savukārt “Insight” sērijā ir padziļinātāks gramatikas apskats. Aptaujā tika noskaidrots, ka skolotāji ir apmierināti ar konkrētajām mācību grāmatām, taču gramatikas tēmu atkārtošanas nolūkos tiek izmantoti papildus materiāli. Atslēgas vārdi: mācību grāmatas iezīmes, uzdevumu veidi, skolotāju viedokļi, runas daļas, sintakse",0
89,"Austrumu un rietumu mīti Salmana Rušdi romānā ""Florences burve""","Austrumu un rietumu mītiem daudzu gadsimtu garumā bijusi būtiska loma dažādos literārajos darbos. Šī pētnieciskā darba mērķis ir pierādīt, ka austrumu un rietumu mītiem ir nozīmīga loma Salmana Rušdi romānā „Florences burve”. Mērķa sasniegšanai tika studēti dažādi austrumu un rietumu mīti, ieskaitot mītus no Tuvo Austrumu folkloras stāstu krājuma „Tūkstoš un vienas nakts pasakas”, mītu par Pigmalionu un Galateju, renesanses laika dzejoļus „Orlando innamorato” un „Orlando furioso”. Rezultāti pierāda, ka austrumu un rietumu mīti Rušdi romānā ir komplicēti un pārklāj cits citu, tie skar politiskas un sociālas problēmas. Pētījumā tika pierādīts, ka eksistē būtiskas paralēles starp mītiem Salmana Rušdi romānā „Florences burve” un mītiem Tuvo Austrumu stāstu krājumā „Tūkstoš un vienas nakts pasakas”, mītam par Pigmalionu un Galateju, kā arī renesanses laika dzejoļiem „Orlando innamorato” un „Orlando furioso”.",0
90,Japāņu tautas tradīcijas Ogas pussalā mūsdienās: Namahage,"Bakalaura darbs “Japāņu tautas tradīcijas Ogas pussalā mūsdienās: Namahage” mērķis ir veikt Ogas pussalā esošo Hadači ekimae, Sugoroku un Anzendži ciemu Namahage tradīciju izpēti un prognozēt to pārmantošanas iespējas. Darbs ir izstrādāts, apzinot vēsturiskos avotus, kas pieejami Ogas pussalas Namahage tradīcijas muzejos, un veidot lauka pētījumu trīs dažādos Ogas pussalas ciemos. Darbs sastāv no sešām daļām, kurās tiek izpētītas Japānas Oga no Namahage tradīcijas vēsture, pētīto ciemu atšķirīgo un kopīgo faktoru kopsavilkums, tradīciju notiekošā situācija mūsdienās. Bakalaura darbs satur: 41 lpp. (neieskaitot titullapu, kopsavilkumu, satura rādītāju un bibliogrāfiju), 27 attēlus, 2 diagrammas un 1 tabulu.",0
91,Modalitātes lietojums tiešsaistes laikrakstu rakstos Lielbritānijā un ASV par politiskām tēmām,"Iepriekšējie pētījumi par modalitātes lietojumu laikrakstu rakstos atklāja, ka žurnālisti mēdz ietekmēt lasītājus un sniegt faktu subjektīvu interpretāciju, kad tiek gaidīts objektīvs notikumu atspoguļojums. Tāpēc šī darba mērķis bija analizēt modalitātes lietojumu septiņpadsmit tiešsaistes laikrakstu rakstos divos Lielbritānijas un divos ASV  laikrakstos par Brexit. Pētījumā izmantotās metodes ir diskursa analīze un statistiskā analīze. Rezultāti liecina, ka visvairāk lietotais modālais darbības vārds abu valstu laikrakstos ir will, kas izteica pārliecības nozīmi ar pierādījumu palīdzību, un norādīja, ka priekšroka tiek dota patiesībai. Pārējie modālie darbības vārdi would un could dominēja amerikāņu laikrakstos ar prognozējamības un iespējamības nozīmi, kas liecina, ka viņi balsta secinājumus uz varbūtību vairāk nekā briti.",0
92,Patskaņu garuma variācijas skotu angļu valodas izrunā,"Standarta skotu angļu valoda no pārējiem angļu valodas paveidiem izceļas ar savu patskaņu garumu, kuru nosaka tā sauktais skotu patskaņu garuma likums jeb Eitkina likums. Šī darba mērķis bija noteikt standarta skotu angļu valodas patskaņu garumu, kuru ietekmē skotu patskaņu garuma likums, un saprast, kā tas izpaužas dažādu vecumu un dzimumu grupās. Pētījumā izmantotā metode bija Skotu Tekstu un Runas Korpusā (SCOTS) iegūto runas paraugu akustiskā kvantitatīvā analīze, kurā tika noskaidrots patskaņu garums. Pētījuma rezultāti atklāja, ka skotu patskaņu garuma likums joprojām ir spēkā standarta skotu angļu valodā un tas izpaužas atšķirīgi starp abiem dzimumiem un dažādiem vecumiem. Laika gaitā tas ir kļuvis vājāks attiecībā uz patskani /i/, kā arī sievietes patskaņus vidēji izrunāja garāk nekā vīrieši.",0
93,Korejiešu daiļliteratūras tulkošanas problēmātika: Namdžu Džo romāns “82. gadā dzimusī Džijonga Kima”,"Šī maģistra darba nosaukums ir “Korejiešu daiļliteratūras tulkošanas problēmātika: Namdžu Džo romāns “82. gadā dzimusī Džijonga Kima””. Šajā maģistra darbā tiek apskatītas un izvērtētas dažādas problēmas, kas rodas tulkojot no korejiešu valodas uz latviešu valodu. Šobrīd nav neviena literāra darba, kas būtu tulkots un izdots no korejiešu valodas uz latviešu valodu, tāpēc nav arī izvērtētas dažādas problēmas, kas rodas tulkojot literārus darbus. Šī maģistra darba mērķis ir izvērtēt dažādas problēmas tulkojot no korejiešu valodas uz latviešu valodu. Autore šim mērķim izvirzīja vairākus uzdevumus: •izvērtēt un izprastas dažādas tulkošanas teorijas; •salīdzināt būtiskākās latviešu valodas un korejiešu valodas atšķirības; •izvērtēt galvenās problēmas tulkojot no korejiešu valodas uz latviešu valodu; •sniegt un izskaidrot problemātiskās vietas, dodot dažādus tulkojuma piemērus no romāna; •iztulkot romāna pirmo nodaļu. Darba ietvaros latviski ir iztulkota arī romāna “82. gadā dzimusī Džijonga Kima” pirmā nodaļa “2015. gada rudens”. Darbs sastāv no septiņām nodaļām un diviem pielikumiem.  Darba apjoms 62.lpp. Darba beigās tika secināts, ka, pirms tulkošanas, ir jāizvērtē tulkojuma mērķa auditorija. Tāpēc, ka Latvijas iedzīvotājiem nav plaša izpratne par Koreju un tās kultūru, tulkojums ir jāveido tā, lai to lasītājs varētu viegli uztvert un saprast.",0
94,"Komunikācija virtuālajā telpā kā veids, lai novērstu franču valodas apguvēju satraukumu","Šis darbs ir eksperimentāls pētījums, kura mērķis ir izpētīt komunikācijas ar automātisko partneri virtuālajā realitātē pielietošanu svešvalodas apgūšanas procesā ietekmi uz izglītojamo valodas satraukumu.  Pētījuma pamatā ir svešvalodas trauksmes teorija (Horwitz, Horwitz, & Cope, 1986), kas nosaka, ka spriedzes un trauksmes sajūta svešvalodas apguves procesā ir viens no galvenajiem valodas bloķēšanas cēloņiem un traucēkļiem veiksmīgai svešvalodas apguvei (Horwitz, Horwitz, & Cope, 1986) (MacIntyre, P. D., & Gardner, R. C., 1994).   Empīriskajā daļā mēs apvienojam kvantitatīvo datu analīzi par izglītojamo ImmerseMe lietotnes lietošanas datiem ar kvalitatīvo datu analīzi par to, kā izglītojamie uztver aplikāciju (daļēji strukturēto interviju pirms un pēc eksperimenta satura analīze).  Iegūtie rezultāti rāda, ka regulārs ImmerseMe lietotnes pielietojums pozitīvi ietekmē trauksmes mazināšanos apguvējiem, īpaši tiem izglītojamiem, kuriem ir grūti runāt valodas nodarbību laikā.",0
95,Dzīvnieks un cilvēks Regīnas Ezeras īsprozā,"Maģistra darba pētījuma centrā izvirzīti trīs Regīnas Ezeras īsprozas krājumi – “Slazds”, “Princeses fenomens” un “Pūķa ola” –, no kuriem atlasīti darbi, kuros parādās dzīvnieka tēls. Tie pētīti sastatījumā ar cilvēku tēliem, proti, kādu funkciju veic dzīvnieks, un kādu ietekmi tas atstāj uz pārējiem daiļdarba tēliem. Pētījuma mērķis ir pētīt Regīnas Ezeras īsprozas krājumus “Slazts”, “Princeses fenomens” un “Pūķa ola” postkoloniālisma, naratoloģijas un dzīvnieku studiju kontekstā, atklājot un salīdzinot dzīvnieku un cilvēku tēlu veidošanas principus un to izmaiņas. Darba uzdevumi ir atlasīt un iepazīties ar teorētisko materiālu par postkoloniālisma un naratoloģijas teoriju, kā arī dzīvnieku studijām, iepazīties ar Regīnas Ezeras īsprozu un atlasīt maģistra darbam nepieciešamos krājumus, pamatojoties uz teorētisko bāzi, analizēt un salīdzināt dzīvnieku un cilvēku tēlus īsprozas krājumos “Slazds”, “Princeses fenomens” un “Pūķa ola”, kā arī balstoties uz iegūto informāciju, salīdzināt iegūtās īsprozas krājumu analīzes, konstatēt Ezeras daiļrades izmaiņas gadu gaitā un izdarīt secinājumus. Rezultāti parāda dzīvnieku un cilvēku tēlu analīzi, to veidošanu, mijiedarbi ar cilvēku tēliem un pastāvošo laikmetu, kā arī pielietojumu un izmaiņas trīs dažādās desmitgadēs.",0
96,Virsraksti plašsaziņas līdzekļos pragmatiskā aspektā,"Maģistra darba “Virsraksti plašsaziņas līdzekļos pragmatiskā aspektā” mērķis ir konstatēt virsrakstu attieksmes ar tekstu un konstatēt, kā atšķiras virsraksti pēc struktūras dažādos medijos. Darba teorētiskā daļa sastāv no atziņām par publicistikas stilu, pragmatiku, komunikatīvajiem un teikumu tipiem. Teikumu strukturālie tipi un izteikumu komunikatīvie tipi virsrakstos un to raksturīgās iezīmes analizētas ar aprakstošo metodi, bet ar salīdzinošo analīzi konstatētas atšķirības un līdzības starp dažādu mediju virsrakstiem. Ar anketēšanu noskaidrots lasītāju viedoklis. Pētījuma gaitā noskaidrots, ka būtiskas atšķirības starp medijiem netiek konstatētas, bet ir novērojamas atsevišķas iezīmes, ņemot vērā interneta vai drukāto mediju specifiku. Atslēgvārdi: pragmatika, virsraksti, publicistikas valoda, sintaktiskā struktūra, komunikatīvais tips.",0
97,Pilsētvide latviešu dzejā 1900-1925,"Maģistra darba „Pilsētvide latviešu dzejā 1900–1925” mērķis ir izpētīt pilsētas vidi latviešu dzejā (1900–1925), kas publicēta periodikā.  Darba teorētiskajā daļā sniegts kultūrvēsturisks ieskats 20. gs. sākuma pilsētā, uzmanību pievēršot gan pilsētas vēsturiskajai situācijai, gan latviešu dzejas ainai un urbānajiem motīviem tajā. Tāpat aplūkotas kultūras teorijas par pilsētu, piedāvājot dažādus skatījumus uz to. Pētījuma praktiskajā daļā tiek raksturots pilsētas tēls 20. gs. pirmās puses periodikā publicētajā dzejā, kas kalpo gan kā lasītāja informants, gan kā dzejnieku pieredzes un emociju atspoguļojums. Pētījumā analizēti 20. gs. pirmajā ceturksnī izdotie periodiskie izdevumi, kuros atrasta dzeja ar urbānajiem motīviem.",0
98,“Kaščeja” koncepts mūsdienu krievu literatūrā,"Darbs ir veltīts koncepta kā starpdisciplināra termiņa izpētei mūsdienu zinātniskajā paradigmā. Autore pēta attiecības starp kultūras un mākslas konceptiem kā kolektīvās un individuālās apziņas vienībām, izmantojot koncepta “Kaščeja Nemirstīgā” piemēru, tā reprezentācija mūsdienu krievu literatūrā. Pateicoties J. Stepanova identificētajai koncepta trīs slāņu struktūrai, šķiet, ka mūsdienu slāvu fantāzijas žanra literatūrā ir iespējams izpētīt pašreizējo koncepta “Kaščeja Nemirstīgā” slāni, kas sniedz priekšstatu par mūsdienu pārstāvībam, kas ietvertas “Kaščeja Nemirstīgā” konceptā, sadalot tās komponentus uz stereotipiskiem un individuāliem Darbs varētu interesēt pētniekus, kuri nodarbojas ar starpdisciplināriem jautājumiem , jo īpaši pētot kognitivistikas terminu ieviešanas lietderību literārzinātnes diskursā; kulturologus un folkloristus, kas pēta kultūras konceptus un brīnumu pasaku tēlu reprezentācijas mūsdienu literatūrā, kā arī visi lasītāji, kurus interesē šis jautājums.",0
99,Paralēla radniecīgu svešvalodu apguve,"Bakalaura darba ” Paralēla radniecīgu svešvalodu apguve” mērķis bija izpētīt radniecīgo valodu kā svešvalodu, izmantojot piemērus no somu un igauņu valodas. Darba izstrādes gaitā autore atrisināja sekojošus uzdevumus. Proi, pirmajā nodaļā tika aplūkota radnieciskās valoda pēc teorētiskos aspektiem. Otrajā nodaļā tika izpētīta valodas apgūšanas stretēģijas klasifikācija. Bet trešajā nodaļā, pamatojoties uz veiktajiem novērojumiem un somu un igauņu valodas salīdzinājumiem, tika izpētītas un analizētas somu un igauņu valodas kā radniecīgas valodas. Darba nobeigumā tika secināts, ka valodas  attīstībā radniecīgu valodu ietekmei ir diezgan liela loma. Jau pēc pašiem neatkarības atgūšanas gadiem ir vērojama arvien plašāka un daudzveidīgāka, tieši somugru valodas  ietekme. Darbā ir 50 lapaspuses. Izmantoti 46 avoti. Pievienots 1 pielikums.",0
100,21.gs.latviešu sieviešu autoru īsprozas mātes tēlu analīze sievišķās rakstības un digitālo humanitāro zinātņu kontekstā,"Maģistra darbs “21.gs. latviešu sieviešu autoru īsprozas mātes tēlu analīze sievišķās rakstības un digitālo humanitāro zinātņu kontekstā” veltīts piecu mūsdienu latviešu sieviešu rakstnieču stāstu krājumu izpētei, kā praktisko tekstu pētniecības paņēmienu, lietojot digitālo humanitāro zinātņu analītikas metodi – tekstizraci. Par pētījuma centrālo objektu izraudzīts mātes tēla atveidojums un tā pasaules atspoguļojums, kas skatāms Rietumeiropas un Austrumeiropas feminisma un sievišķās rakstības kontekstā. Tāpat maģistra darba Maģistra darba iecere ir ne vien vēstīt par mātes tēla tendencēm jaunākajā latviešu literatūrā, bet arī demonstrēt tekstizraces pielietojumu literatūras analīzē, tāpēc uzmanība pievērsta arī digitālo humanitāro zinātņu nozares teorijām pētnieciskajai metodikai.",0
101,Eponīmi medicīnas tekstos latviešu valodā,"Šajā maģistra darbā aplūkoti eponīmi medicīnas tekstos. Pētījuma mērķis bija apskatīt medicīnas tekstos sastopamos eponīmus un raksturot to rašanās veidus un iespējamos sinonīmos variantus. Aplūkotie teorētiskie materiāli aplūko eponīma definīcijas un vārddarināšanas paņēmienus, ar kuriem īpašvārds kļūst par eponīmu, kā arī raksturo eponīmus medicīnas terminoloģijā un to iespējamās tulkošanas problēmas. Mērķa sasniegšanai tika izmantota jaukta kvalitatīvā un kvantitatīvā metode. Tika apkopoti 200 eponīmi, un tika analizēti to etimoni un to skaits, izmantotie vārddarināšanas paņēmieni. Pētījuma laikā tika secināts, ka visbiežāk izmantotā vārddarināšanas metode bija sintaktiski semantiska deonimizācija ar analītisku leksēmu un eponīma darināšanā visbiežāk izmanto antroponīmus.",0
102,Starptautiskās aizsardzības saņēmēju integrācija Baltijas valstīs,"Maģistra darba “Starptautiskās aizsardzības saņēmēju integrācija Baltijas valstīs” ietvaros tiek analizēts starptautiskās aizsardzības saņēmēju jeb bēgļa un alternatīvā statusa turētāju integrācijas process un mehānismi Baltijas valstīs, izmantojot modificētu trīs dimensiju imigrantu integrācijas analīzes modeli, ko oriģināli ir izstrādājuši Rinuss Penninkss (Rinus Penninx) un Blanka Garsesa-Maskarenjasa (Blanca Garcés-Mascareñas). Dimensijas, kas iekļautas analīzes modelī, ir: legāli-politiskā, sociālekonomiskā, kultūras-reliģiskā.  Darba mērķis ir sniegt pārskatu par šī brīža situāciju starptautiskās aizsardzības saņēmēju integrācijas jomā, esošajiem atbalsta mehānismiem un būtiskākajām problēmām, kā arī veikt salīdzinošo analīzi starp trim Baltijas valstīm, noslēgumā piedāvājot arī iespējamus mehānismu uzlabojumus. Darba ietvaros autore analizēja gan iepriekš veiktus pētījumus, statistikas datus un citu publiski pieejamo informāciju, gan veica oriģinālas intervijas ar valsts institūciju un nevalstisko organizāciju pārstāvjiem no visām trim Baltijas valstīm.",0
103,Jaunie misionāri Latvijā. Antropoloģisks pētījums par mormoņu sievietēm misionārēm,"Došanās misijā, lai kalpotu Dievam, ir sākotnējā mormoņu dzīves sastāvdaļa. Misionāri piedzīvo kaut ko ārkārtēju un dziļu ārpus savas komforta zonas, prom no dzimtenes un pilnīgi jaunā kultūras un sociālā kontekstā. Apmaiņā viņi piedzīvo garīgo attīstību, kā arī personisko attīstību. Misionāriem dalību misijā ar visām tās īpašībām var uzskatīt par notikumu pieauguša cilvēka procesā. Misijas laikā tiek ietekmēti dažādi pieaugušā vecuma aspekti. Šajā promocijas darbā esmu pētījusi mormoņu misionāru dzīvi Latvijā, lai pārbaudītu misijas ietekmi uz viņu kā indivīdu, kā arī mormoņu ticīgo dzīvi.",0
104,Tulkošanas stratēģijas Latvijā ražotas kosmētikas aprakstos,"Šajā maģistra darbā tika apskatītas sejas kopjošās kosmētikas aprakstu tulkojumos lietotās tulkošanas stratēģijas. Pētījuma mērķis bija noskaidrot, kādas tulkošanas stratēģijas tiek lietotas kosmētikas aprakstos visbiežāk, kā arī apskatīt tipiskākās problēmas tulkojumos, piedāvāt alternatīvus tulkojumus. Lai to paveiktu, tika apskatīti vairāki tulkošanas stratēģiju veidi, apkopoti piemēri no Latvijā ražotas kosmētikas un veikti atbilstoši secinājumi.  Darba rezultāti parāda, ka visbiežāk tiek lietota burtiskā tulkošanas stratēģija, tipiskākās problēmas ir terminoloģijas un satura atšķirības, burtiski tulkojumi, kas veikti, neņemot vērā kontekstu vai mērķa valodu, tulkojumu nepārlasīšana.",0
105,Pašreprezentācijas īpatnības Georgija Efrona dienasgrāmatās,"Maģistra darbs ir veltīts pašreprezentācijas īpatnību noteikšanai uz Georgija Efrona dienasgrāmatas ierakstu materiāliem (1940.-1943.g.). Pētījuma pirmajā daļā ir aplūkoti dienasgrāmatas žanra īpatnības, kā arī novērtētas zinātniskas pieejas krievu un rietumu literatūrzinātnes ego-tekstu pētīšanas tradīcijā. Turklāt, īpaša uzmanība tiek pievērsta G. Efrona daiļradei kopumā – viņa poēzijai un prozas tekstiem, kā arī tulkošanas darbiem. Pilnīgai un pilnvērtīgai G. Efrona dienasgrāmatas tekstu saprašanai, vispārīgi ir aplūkoti arī autora epistolārie teksti. Pētījuma otra daļa ir veltīta izvēlēto dienasgrāmatas ierakstu īpatnības noteikšanai, tiek atklāts analizēto tekstu tematisks un motīvu lauks, un pamatojoties uz atklāto – ir noteikti autora pašreprezentācijas īpatnības. Maģistra darbs ir adresēts studentiem-filologiem un pētniekiem, kuri aplūko un pēta G. Efrona daiļradi. Atslēgvārdi:  dienasgrāmata, memuāri, ego-teksts, autobiogrāfiskie žanri, Georgijs Efrons, pašreprezentācija, literārais portrets.",0
106,Antiutopijas un zinātniskās fantastikas krustceles mūsdienu somu literatūrā,"Bakalaura darbā veikts pētījums, par antiutopijas un zinātniskās fantastikas žanriem mūsdienu somu literatūrā. Žanru īpašības apskatītas analizējot Johannas Sinisalo romānu “Pirms saulrieta nav ļauts” un Emmi Iterantas romānu “Ūdens atmiņa”. Kā pētījuma mērķis ir izvirzīta abu daiļliteratūras darbu analīze un mēģinājums atrast kopīgas pazīmes. Darbā ietilpst teorētiskā materiāla apskats par zinātniskās fantastikas un antiutopijas  attīstību pasaulē un Somijā. Papildus veikta arī empīriskā analīze.",0
107,Jaunas sievietes tēls krievu literatūrā 20.gs. 10. gados: A. Verbickas un J. Nagrodskas proza,"Maģistra darbs ir veltīts jaunas sievietes tēla analīzei 20. gadsimta sākuma 10. gadsimta krievu literatūrā, balstoties uz A. Verbitskajas un E. Nagrodskajas prozas materiāliem. Pētījumam tika izvēlēti Verbitskajas romāni “Laimes atslēgas”(«Ключи счастья») un Nagrodskajas “Dionīsa dusmas”(«Гнев Диониса»). Darbā analizēti un salīdzināti romānu galvenie varoņi 20. gadsimta sākumā jauna tipa sievietes veidošanās kontekstā. Darbs sastāv no divām daļām. Pirmajā teorētiskajā daļā tiek runāts par jaunas sievietes tēla iezīmēm 20. gadsimta sākuma krievu literatūrā. Arī šajā nodaļā tiek apskatīta Verbitskaya un Nagrodskaya radošuma problēma kultūrvēsturiskajā kontekstā un apskatīta masu literatūras specifika kopumā. Otrajā, praktiskajā darba daļā, sniegta atlasīto darbu sieviešu tēlu analīze: viņu raksturojums, uzskati par dzīvi, darbu, mīlestību utt. Tālāk, pētījuma empīriskajā daļā, sniegts divu sieviešu tēlu salīdzinājums laikmeta sociāli kulturālajā kontekstā. Darbs varētu ieinteresēt filologus, literatūrzinātniekus, kas salīdzinošā aspektā iesaistīti sieviešu raksturu analīzē krievu literatūrā, un ikvienu, kuru interesē jaunas sievietes tēla problēma 20. gadsimta masu literatūrā. Atslēgas vārdi: jaunas sievietes tēls, vienlīdzība, masu kultūra, “Laimes atslēgas”(«Ключи счастья», “Dionīsa dusmas”(«Гнев Диониса»), XX. gs.",0
108,Krievu bērnu periodika Latvijā (1920.–1940.).,"Maģistra darbs ir veltīts iepriekš maz pētītai tēmai — bērnu periodikai krievu valodā starpkaru Latvijā. Pētījuma mērķis ir priekšstādīt pēc iespējas pilnīgāku Latvijas krievvalodīgās bērnu preses kopu (1920.–1940.) — profesionālus periodiskos izdevumus bērniem, skolēnu (ģimnāziju) žurnālus un avīzes, krievu sabiedrisko organizāciju bērnu izdevumus un citus. Maģistra darbs sastāv no divām daļām. Pirmajā daļā tiek aprakstīta inkluzīvā starpkaru Latvijas krievu bērnu literatūras telpa un periodikas vieta tajā. Otrajā daļā tiek sistematizēti un analizēti līdz šim fragmentāri pētīti, kā arī iepriekš nezināmi periodiskie izdevumi, tiek aprakstītas to strukturālās un tematiskās īpašības. Darbs var izraisīt bērnības kultūras, Latvijas, Krievijas un krievu emigrācijas preses un literatūras pētnieku interesi.",0
109,Par poētiskās valodas būtību: Stila analīze izvēlētos darbos no romantisma un reālisma laikmetu dzejas,"Bakalaura darbā tiek pētītas daiļliteratūras valodas stila iezīmes, īpaši uzsverot valodas īpatnības dzejā. Pētījums ietver valodas stila analīzi izvēlētos romantisma un reālisma laikmetu autoru dzejas darbos, izmantoto tēlainās izteiksmes līdzekļu raksturojumu un lietojuma pamatojumu, kā arī tiek pievērsta uzmanība dzejoļa radītajai noskaņai un atstātajam iespaidam.  Darba mērķis ir konstatēt, kādas valodas stila atšķirības pastāv dzejā, salīdzinājumā ar prozas darbiem, ir izteikts pieņēmums, ka dzejas valodai ir savs īpatnējais stils. Analizējot romantisma autoru – Jozefa fon Eihendorfa, Nikolausa Lēnava un reālisma rakstnieka Teodora Štorma dzeju, tiek meklētas valodas īpašības un stila nianses, kas dzejoli ļauj uztvert kā mākslas darbu.  Pētījumā secināts, ka dzejas valodai ir sava specifika, kas to atšķir no prozas valodas. Romantisma dzejai raksturīga izteikti poētiska valoda, autoru darbos atspoguļota galvenokārt subjektīva pasaules uztvere. Reālisma darbos savukārt pastāv objektīva dabas un sadzīves reāliju atveide, tomēr vienlaikus saglabājušies romantisma motīvi un tematika.",0
110,Mentālo slimību kategorizācija un pieņemšana vācu medicīnas studentu vidū,"Izmantojot medicīnas antropoloģijas pieeju un Guda un Klainmana darbus, es pētu, kā medicīnas studenti no Vācijas kategorizē mentālas grūtības. ""Mentālas grūtības"" attiecas uz dažāda līmeņa pieredzēm, kuras pētījuma dalībnieki uzskatīja par nepatīkamām. Balstoties padziļinātās intervijās un līdzdalīgajā novērojumā, es parādu, kā grūtības tiek kategorizētas kā nopietnas/nekaitīgas un normālas/nenormālas. Pirmā atšķirība balstījās pašu student noteiktos konkrētos kritērijos, kamēr grūtību nosaukšana par ""normālām"" saistījās ar pašu p’et’ijuma dalībnieku studiju pieredzi. Savas un tuvu draugu grūtības tika normalizētas. Lai izprastu šo normalizāciju, es pētīju medicīnas studenta ideālu. Saskaršanās ar grūtībām tika uzskatīta par novirzi no ideāla, kas potenciāli var novest pie nosodījuma. Tādējādi, normalizējot savas grūtības, studenti pārvaldīja savu sociālo identitāti.",0
111,Ar lauksaimniecību saistītā leksika Vārkavas izloksnē,"Bakalaura darba tēma ir „Ar lauksaimniecību saistītā leksika Vārkavas izloksnē”. Darba mērķis: apzināt un, balstoties uz teicēju runu, aprakstīt ar lauku saimniecību saistīto leksiku Vārkavas izloksnē, skaidrot tās dinamiku, vērtēt aktualitāti mūsdienās. Mērķa sasniegšanai izvirzīto uzdevumu realizācija apstiprināja hipotēzi: ar lauksaimniecību saistītās leksikas pamatu veido mantotie vārdi, bet jaunāku reāliju apzīmēšanai tiek izmantoti aizguvumi, īpaši slāvismi, arī ģermānismi. Lielu atšķirību no Kalupes un Krāslavas izloksnes vārkaviešu runā nav.  Darba gaitā tika izmantotas šādas pētnieciskās metodes: intervēšana, instrumentālā metode, tiešo vērojumu metode, sistematizēšana, analizēšana. Bakalaura darbs sastāv no teorētiskās daļas, kurā sniegts pētījamā apvidus un izloksnes raksturojums, un praktiskās daļas, kas ir īsa, tematiska Vārkavas izloksnes leksikas vārdnīciņa, anotācijas latviešu un angļu valodā, saīsinājumu un apzīmējumu saraksta, ievada, secinājumiem, izmantoto avotu un literatūras saraksta, diviem pielikumiem.",0
112,Konstrukciju bezpriedēkļa darbības vārds + apstākļa vārds un priedēkļa darbības vārds + apstākļa vārds attieksmes un lietojums latviešu valodā,"Bakalaura darba mērķis ir izpētīt bezpriedēkļa verba + adverba un priedēkļverba + adverba konstrukciju lietojumu un savstarpējās attieksmes latviešu valodā, kā arī šais konstrukcijās iesaistīto verbu un adverbu leksiskās nozīmes.  Darbs sastāv no ievada, trim nodaļām, secinājumiem un izmantotās literatūras saraksta. Pirmajā nodaļā aprakstīts verba veids un konstrukcijas verbs + adverbs. Otrajā nodaļā aplūkotas un analizētas konstrukcijas bezpriedēkļa verbs + adverbs, trešajā nodaļā – konstrukcijas priedēkļa verbs + adverbs.  Darbā izmantota aprakstošā, salīdzinošā, distributīvā un transformatīvā metode.",0
113,Aspazijas autobiogrāfiskā proza,"Darba tēma ir “Aspazijas autobiogrāfiskā proza”. Darba struktūru veido trīs nodaļas ar apakšnodaļām.  Darba mērķis ir analizēt sieviešu sociālās lomas. Tiek skatīti divi darbi: “Zila debess zelta mākoņos” un “Rudens lakstīgala”. Bakalaura darba pētnieciskās metodes ir kultūrvēsturiskā un biogrāfiskā. Kultūrvēsturiskā metode tiek izmantota, lai izzinātu sieviešu stāvokli sabiedrībā. Biogrāfiskā metode ļauj ieskatīties Aspazijas dzīves gaitā un analizēt sakarības starp personisko dzīvi un literārajiem darbiem.",0
114,Naratīvs J. Ezeriņa un A. Eglīša novelēs,"Bakalaura darba centrā tiek izvirzītas latviešu rakstnieku Jāņa Ezeriņa un Anšlava Eglīša noveles, kurās tiek pētīti divi naratīva pamatelementi – redzespunkts jeb stāstītājs un personāži. Bakalaura darbs tiek balstīts naratoloģijas teorijā. Pētījuma mērķis ir atklāt naratīva struktūras raksturīgākās iezīmes radītajā redzespunktā jeb stāstītājā un personāžos Jāņa Ezeriņa un Anšlava Eglīša noveļu krājumos. Pētījuma uzdevumi ir apkopot un atlasīt nozīmīgāko naratīva teorētiķu par naratoloģijas teoriju, analizēt stāstītāju un personāžus novelēs, un izdarīt secinājumus. Rezultāti atklāj naratīva principus kādus autori izmanto noveļu krājumos.",0
115,Nežēlības teātra un zilo teorijas elementi 21. gs. latviešu teātrī : V. Meikšāna un V. Nastavševa piemēri,"Bakalaura darba “Nežēlības teātra un zilo teorijas elementi 21. gs. (2015–2020) latviešu teātrī: V. Nastavševa un V. Meikšāna piemēri” teorētiskā daļa ir veltīta Antonēna Arto (Antonin Artaud) Nežēlības teātra teorijas un zilo teorijas analīzei. Tajā uzskaitīti faktori, kas ietekmējuši teoriju rašanos, raksturoti galvenie teoriju elementi un sniegta informācija par teoriju aktualitāti 21. gs. Balstoties uz teorētiskajā daļā aprakstīto, kā arī Vladislava Nastavševa un Viestura Meikšāna izrādēm, veikts pētījums, kurā izzināts abu teoriju elementu izmantojums gan izrādēm izvēlētajos teksta materiālos, gan inscenējumos Latvijas teātros. Nežēlības teātra teorijas un zilo teorijas izpausmes analizētas vizuālo un audiālo izteiksmes līdzekļu aspektā (scenogrāfija, tērpi, gaismas, mūzika) un spēles aspektā (ķermenis, aktiera uzdevums, iedarbība uz skatītāju).",0
116,Dabas alegorijas 20. gadsimta sākuma latviešu prozā,"Bakalaura darbā “Dabas alegorija 20. gadsimta sākuma latviešu prozā” izvirzīti divi 20. gadsimta sākuma atskaites punkti, kuri hronoloģiski nomainīja viens otru – jaunnacionālisms un 1905. gada revolūcija. Dabas tēli aplūkoti šo laikmeta parādību kontekstā, skatot to atainojumu  dažādos A. Niedras, A. Upīša, A. Saulieša un J. Akuratera prozas darbos. Spilgti parādās laikmeta tendences un to aktualitāte prozas darbos. Šajā laikā literatūrā uzsvars, no vienas puses, likts uz nacionālās identitātes celšanu un, no otras puses, uz cilvēka individualitāti, jūtām un pārmaiņām, ko literatūrā ienesa Eiropas kultūras procesi. Galvenās darbos iekodētās alegorijas saistītas ar nacionalitāti, tautas modināšanas centieniem, kā arī ar 1905. gada revolūcijas laika pārdzīvojumiem.",0
117,Gaume un bezgaumība: kopīgais spriedums “Might and Magic: Heroes III” spēles kopienā,"Sekojot Burdjē gaumes kā analītiska rīka jēdzienam, bakalaura darbs “Gaume un bezgaumība: kopīgais spriedums “Might and Magic: Heroes III” spēles kopienā” apskata savstarpēji savienotās pasaules – digitālo un fizisko -, kuras veido spēļu kopienu uz kopīgā gaumes sprieduma pamata. Balstoties uz savu līdzdalību spēļu kopienā, metodisku spēles izspēli un daļēji strukturētajām intervijām, es pievēršu uzmanību pašu spēlētāju pieredzei gan spēlē, gan spēļu kopienā, gan sevis identificēšanai ar spēlētāja identitāti kā saistītiem aspektiem ar gaumes kopīgo spriedumu. Spēlētāju intereses un izvēles spēlē tiek skatītas kā fundamentāli iesakņotus aspektus gan spēlētāju pozicionālajā stāvoklī uz laukuma, gan habitus, gan iegūtajos kapitālos arīdzan ārpus spēles vides.",0
118,Cicerona rētoriskie principi Rīgas 16./17. gs. humānistiskajā izglītībā,"Darbs risina jautājumu par zināšanu pārnesi starp antīkajiem laikiem un Rīgas humānistiem, kuru vērtības atspoguļojas Rīgas Domskolas mācību programmā 16. gs. Tā uzrādās grāmatā Libellus ethicus, kurā atrodami gan skolas noteikumi, gan tikumiska cilvēka rīcības un vērtību orientieri, un pēc tam Johana Rīvija reformētās skolas mācību programmā un runās, kas teiktas par godu šīs skolas atklāšanai 1594. gadā un publicētas krājumā Orationes tres. Darbs ir sadalīts trīs daļās, kur pirmajā tiek analizēts un konstruēts Cicerona ideālā oratora modelis, reducējot viņa retoriskos principus uz vērtību prizmu. Otrajā daļā tiek izskatīts humānisms un meklēti tā saskares punkti ar Cicerona vērtību orientieriem, bet trešajā daļā izskatīta Rīgas humānistiskā izglītība 16.gs., meklējot skolas idejiskos avotus gan humānismā, gan Cicerona nostādnēs.",0
119,Kā robežas ietekmē NATO ģimenes locekļu integrāciju uzņēmējvalstī,"Bakalaura darbā es koncentrējos gan uz fiziskajām, gan abstraktajām NATO robežām, kas ir ietekmējošie faktori NATO ģimeņu integrācijas procesā uzņemšanas valstī un organizācijas dalībnieku identitātes veidošanā. Es skatu kā abstraktās robežas, piemēram, valodas robežas, tiek konstruētas un uzturētas militārajā kontekstā. Analizējot dalībnieku intervijas, es uzsveru cilvēku pieredzes aspektus gan NATO robežās, gan ārpus tām, dalībnieku pašidentifikāciju, kā arī kultūru apvienošanos.",0
120,Afekts Senekas traģēdijās: valodas aspekts,"Bakalaura darba tēma ir Afekts Senekas traģēdijās: valodas aspekts. Darba mērķis ir izpētīt, kā ar valodas līdzekļu palīdzību tiek atspoguļoti atšķirīgi afekta veidi Senekas traģēdijās. Afekta analīze tika veikta tādās Senekas traģēdijās kā – Agamemnons, Faidra, Fēniķietes, Mēdeja, Neprātīgais Herkuless, Oidips, Tiests, Trojietes. Senekas traģēdijās tika identificēti tādi afekta veidi kā dusmu, baiļu, mīlestības, sāpju, naida un pārdrošības afekts. Afekts traģēdijās attēlots sakāpinātu emocionālu darbību veidā un balstās uz traģēdiju varoņu emocionālajām izpausmēm, kuras tiek attēlotas ar valodas, tai skaitā māksliniecisko izteiksmes līdzekļu lietojumu.Valoda ir spējīga ne tikai identificēt afekta veidus, bet ar māksliniecisko izteiksmes līdzekļu palīdzību attēlot afekta stāvoklī esošo cilvēku rīcību un viņu emocionālajos pārdzīvojumus. Afekta veida identificēšana ir saistīta ar traģēdijas sižetā notiekošo darbību, leksiku un teikumu strukturējumu. Leksika un teikuma strukturējums palīdz atklāt afekta būtību un rašanās iemeslu.",0
121,Mājdzīvnieku apglabāšanas prakses Latvijā,"Darbs ir veltīts tādai parādībai kā dzīvnieku kapsēta. Tās mērķis ir noteikt šādu kapsētu īpašības un salīdzināt ar cilvēku kapsētam. Autors veic kapsētu parādīšanās un dzīvnieku apbedīšanas prakses aprakstošu analīzi, izmantojot iztaujāšanas metodiku, atklāj šīs parādības popularitāti. Īpaša uzmanība tiek pievērsta kapsētu izskatam. Autore analizē respondentu saņemtās atbildes ar teoriju. Darbs ir sadalīts trīs daļās. Pirmajā daļā ir ieskicēti teorētiskie pamatjautājumi, kas nepieciešami pētījuma veikšanai, otrajā tiek apskatīta tāda parādība kā antropomorfizācija, bet trešajā tiek veikts tiešsaistes apsekojums un iegūtās atbildes sistematizētas, apmeklētas divas kapsētas. Pētījums varētu interesēt folkloras ekspertus un vēsturniekus.",0
122,Iedomu valodas: H.F. Lavkrafta grāmatas “Kthulhu aicinājums” un tās latviskā tulkojuma analīze,"Izdomu valodas ir paredzētas būt par neatliekamu un visai svarīgu daļu izdomu pasaulēm daiļliteratūrā (un ne tikai), un ir bieži izgudrotas ar nolūku padarīt izdomu pasaules ticamākas. Daudzi slaveni rakstnieki jau senos laikos ir iepazīstinājuši daiļliteratūras lasītājus ar savām izdomu valodām. Šis maģistra darbs ir par Hovarda Filipsa Lavkrafta izdomu valodu “R’lje”, kura pastāv viņa pat izdomātā pasaulē ar nosaukumu “Cthulhu Mythos”. Šo valodu var sastapt vairākās grāmatās, filmā un arī videospēlē, bet šis maģistra darbs būs vairāk koncentrēts uz to valodu, kura sastopama tikai grāmatās un videospēlē. Šajā pētījumā es analizēju Lavkrafta grāmatu “Kthulhu aicinājums”, izvērtēju šīs grāmatas latvisko tulkojumu, vienlaikus analizējot tulkošanas metodes, kuras izmantoja tulkotājs, un, visbeidzot, izpētu R’lje valodu pēc iespējas detalizētāk. Tiklīdz esmu beidzis analīzi, es veicu secinājumus, kurus ieguvu analizējot grāmatu, tulkojumu un mistisko R’lje valodu.",0
123,I. Ziedoņa “Krāsainās pasakas” krievu tulkojumā,"Dotajā pētījumā tiek aplūkota literatūras tulkojumu problēma.Kā materiāls daiļteksta tulkojuma  analīzei tika izmantotas I. Ziedoņa ""Krāsainās pasakas"", kuras krievu valodā tulkojusi I. Kopilova.  Pievēršoties šai tēmai, autore atklāj dažas daiļteksta tulkošanas īpatnības.",0
124,Teksta lingvodidaktiskais potenciāls krievu valodas kā svešvalodas mācīšanā,"Bakalaura darbs ir veltīts teksta lingvodidaktiskā potenciāla krievu valodas kā svešvalodas mācīšanas procesā izpētei. Pētījuma mērķis ir atklāt mācību tekstu izmantošanas iespējas krievu valodas kā svešvalodas nodarbībās, veidojot komunikatīvo kompetenci. Darbā tiek aplūkota teksta lingvistika un teksta nozīmes problēma mācību procesā, raugoties no lingvodidaktikas viedokļa. Darbs sastāv no divām daļām. Pirmajā daļā apskatīti pētījuma teorētiskie jautājumi un sniegta teksta definīcija, izcelti galvenie metodiskie norādījumi, kas saistīti ar teksta iekļāvi mācību procesā. Otrajā daļā piedāvāta vingrinājumu sistēma, kas atklāj atlasīto tekstu lingvodidaktisko potenciālu. Darbs var ieinteresēt svešvalodas pasniedzējus, kā arī studentus, kas nākotnē plāno nodarboties ar pedagoģiju un mācīt krievu valodu kā svešvalodu.",0
125,Sergejs Timofejevs un viņa savas dzejas tulkojumi latviešu valodā,"Angelina Smirnova Sergejs Timofejevs un viņa savas dzejas tulkojumi latviešu valodā: bakalaura darbs. - Rīga, 2020. - 55 lpp. Anotācija   Bakalaura darbs ir veltīts autora atdzejas izpētei, par piemeru ņemot Latvijas  krievu rakstnieka Sergeja Timofejeva daiļradi. Īpaša uzmanību tiek pievērsta autotulkojumu īpatnībām kā viena no literāro tulkojumu veidiem. Teorētiskajā daļā ir sniegta autora biogrāfijas un daiļrades apraksts. Pētijums var intereset filologus kuri nodarbojas ar līdzīgu problemātiku, kā arī visus lasītājus, kas interesējas par šo jautājumu.",0
126,Laikmeta atspoguļojums A. Ostrovska lugā “Līgava bez pūra”,"Jekaterina Tambijeva Laikmeta atspoguļojums A. Ostrovska lugā «Līgava bez pūra»: bakalaura darbs - Rīga, 2020. - 46 lpp.      Bakalaura darbs veltīts laikmeta atspoguļojuma izpētei A. Ostrovska lugā «Līgava bez pūra». Darba mērķis ir identificēt pēcreformas perioda raksturlielumus, kas atspoguļojas gan sižeta uzbūvē, gan drāmas galveno varoņu tēlos, kuriem darbā pievērsta īpaša uzmanība. Tiek izveidots vēsturisks komentārs, kas ļauj dziļāk izprast lugu.      Darbs sastāv no divām daļām. Pirmā daļa veltīta drāmas vestūrei, kā arī tajā attēloto notikumu vēsturiskajam kontekstam. Otrā daļa veltīta laikmeta atspoguļošanai A. Ostrovska darba tekstā. Pētījums būs noderīgs filologiem, kuri pēta A. Ostrovska darbu. Pētījums tiks izmantots arī lugas «Līgava bez pūra» pētīšanā skolās.",0
127,D. Harmsa daiļdarbu teatrālā interpretācija V. Nastavševa izrādē “Vecene”,"Darbs ir veltīts D. Harmsa literāro darbu inscenējumiem. Pētījuma materiāls ir Latvijas Nacionāla teātrī iestudētā V. Nastavševa izrāde “Vecene”. Tās pamatā ir D. Harmsa stāsts “Vecene”, kā arī citi 1930. gadu prozas un dramatiskie darbi. Autore analizē teātra interpretāciju vairākos aspektos, atklājot oriģinālo tekstu un teātra interpretācijas atšķirības.  Pētījums var būt aktuāls filologiem, kuru interešu lokā ir literāro darbu inscenējumi, kā arī teātra zinātniekiem, kuri pēta moderno dramaturģiju.",0
128,Dievišķais aspekts Sofokla un Eiripida traģēdijās,"Darba tēma ir “Dievišķais aspekts Sofokla un Eiripida traģēdijās”. Darba mērķis ir ar oriģināltekstu un tulkojumu palīdzību noskaidrot un izpētīt, kā un ar kādu dievu tēlu starpniecību Sofokla un Eiripida traģēdijās vērtējama dievišķā aspekta klātbūtne un kādas vērtības tā apliecina. Darbā izpētītas Sofokla traģēdijas: “Antigone”, “Elektra” un “Valdnieks Oidips” un Eiripida traģēdijas: “Alkestīda”, “Bakhantes” un “Ifigēnija Tauru zemē”. Darba pirmā nodaļa sniedz ieskatu sengrieķu traģēdijas aizsākumos un min sengrieķu traģediogrāfus un to devumu. Praktiskajā daļā savstarpēji tiek salīdzināts, kā Sofokls un Eiripids izvēlētajās traģēdijās attēlojuši dievišķos tēlus. Salīdzināti vairāki dievu tēli – Zevs, Atēna, taisnības un likteņa dievības, pazemes dievības, Apollons un Artemīda, kā arī auglības dievības.  Pētījuma rezultāti apliecina, ka Sofokls un Eiripids traģēdijās minējuši vairākus dievu tēlus. Sofokls savās traģēdijās dievu tēlus minējis pastarpināti – caur cilvēku sarunām, proti, mirstīgie piesauc dievus. Eiripida traģēdijās dievu darbības novērotas tieši – dzejnieks dieviem devis fiziskas formas un piedēvējis mirstīgo raksturus.",0
129,Tradicionālie aizsargrituāli mūsdienu pilsētas kāzās,"Bakalaura darbs ir veltīts tradicionālo aizsargrituālu praktikas pētijumam mūsdienu kāzās. Autors veic aizargrituālu veidošanas un pielietošanas vēstures analīzi, salīdzina slāvu un baltu tradīcijas mūsdienu pilsētas kāzās. Īpaša uzmanība tiek pievērsta aizsargrituāliem, ko pielieto kāzās mūsdienās. Pētijums var ieinteresēt folkloristus, kuri nodarbojas ar līdzīgu problemātiku un pēta kāzu tradīciju vēsturi, kā arī visus lasītājus, kas interesējas par doto jautājumu",0
130,Mūsdienu krievu dzejas skaņas kods 2019. gada: literārās balvas “Dzeja” krājums “Gada dzejolis”.,"Darbs veltīts mūsdienu krievu dzejas skaņas koda izpētei, pētījums balstīts uz 2019. gada  literārās  balvas „Поэзия” dzejoļu  krājuma «стихотворение года» materiāliem.        Antoloģijā atklātie skaņu attēli tiek sistematizēti divās kategorijās - pasaule un cilvēks. Īpaša uzmanība tiek pievērsta skaņu emocionālās nokrāsas noteikšanai.         Darba autore secina, ka skaņas emocionālo nokrāsu  ietekmē šādi faktori: noteikta tradīcija - skaņas interpretācija tradicionālajā kultūrā, autora uztvere par skaņu, konteksts, skaņu pavadošie atslēgas vārdi. Pētījums varētu ieinteresēt filologus-literarzinātniekus, dzejniekus, kā arī visus, kam interesē dzeja.",0
131,Vardarbības attēlojums elektroniskajās ziņās,"Tā kā mūsdienu sabiedrībā vardarbība ir nopietna sociāla problēma, tās atspoguļojums ziņās ir svarīgs. Cilvēki vēršas pie ziņām, meklējot jaunu informāciju, un viņu viedoklis bieži veidojas ziņu iespaidā, tādējādi tas, kā vardarbīgas darbības tajās tiek aprakstītas, ietekmē sabiedrības izpratni par vardarbību. Tāpēc pētījuma mērķis bija  izpētīt diskursīvas operācijas, kas mazina vardarbību, un to atrašanās vietu ziņu rakstos par Greisas Milleinas slepkavības tiesas procesu. Diskursa analītiskā metode tika izmantota, lai noteiktu ziņu rakstu funkcionālos elementus, un atklātu diskursīvas darbības, kas mīkstina vardarbību. Deskriptīvā metode un kontentanalīze tika izmantotas, lai iegūtu dziļāku izpratni par diskursīvajām darbībām, kas mīkstina vardarbību. Pētījuma rezultāti parāda to, ka diskursīvās darbības un valoda, kas mazina vardarbību, ir sastopamas deviņos no divpadsmit rakstiem, viss biežāk to atrašanās vieta is kopsavilkums un ziņu raksta galvenais notikums, kas var novest pie maldinoša upura un apsūdzētā attēlojuma tādā veidā, ka lasītājs varētu domāt, ka upuris ir vainīgs pašas nāvē.",0
132,Noras Ikstenas romāns “Mātes piens” krievu tulkojumā,"Bakalaura darbs ir veltīts krievu un latviešu literārā tulkojuma transformāciju izpētei, par piemēru ņemot Noras Ikstenas romānu “Mātes piens” un tā tulkojumu krievu valodā (tulkotāja – Ludmila Nukņēviča). Autors veic abu darbu, gan oriģināla latviešu valodā, gan tulkojuma krievu valodā, salīdzinošo analīzi. Īpaša uzmanība darbā tiek veltīta leksikas un gramatikas transformāciju izpētei. Darbs sastāv no divām daļām – pirmajā daļā tiek apskatīti galvenie teorētiskie un praktiskie jautājumi, kas nepieciešami pētījuma veikšanai. Darba otrajā daļā tiek analizētas N. Ikstenas romāna “Mātes piens” tulkojuma transformācijas krievu valodā.  Pētījums var ieinteresēt filologus, kas nodarbojas ar tulkojumzinātnes jautājumiem, kā arī citus lasītājus, kururs interesē konkrētā tēma.",0
133,Dzīvniekskaņu verbu semantika un saistāmība latviešu valodā,"Bakalaura darbs “Dzīvniekskaņu semantika un saistāmība latviešu valodā” veltīts tēmai, kas līdz šim ir maz pētīta. Darba mēriķis ir izpētīt dzīvniekskaņu verbu lietojumu latviešu valodā un salīdzināt iegūtos rezultātus ar MLVV un LLVV uzrādītajām nozīmēm. Izmantojot aprakstošo un salīdzinošo analīzi, darbā dots teorētiskās literatūras pārskats, praktiskajā daļā analizēts aptuveni 70 dzīvniekskaņu verbu lietojums mūsdienu latviešu valodā, un iegūtie rezultāti salīdzināti ar vārdnīcās uzrādīto informāciju.  Pētījuma rezultātā secināts, ka vārdnīcās bieži vien nav norādītas nozīmes, kas mūsdienās ir izplatītas, un nozīme, kas vienā vārdnīcā norādīta kā pamatnozīme, citā var būt norādīta kā atvasinātā nozīme, tā pati nekonsekvence attiecināma arī uz nozīmju niansēm, Darbā formulēti arī ieteikumi iespējamām korekcijām latviešu valodas vārdnīcās.",0
134,"Laiks un telpa Ievas Melgalves romānā ""Mirušie nepiedod"" un Lauras Dreižes romānā ""Tā runāja Zosu māte""","Bakalaura darba „Laiks un telpa Ievas Melgalves romānā „Mirušie nepiedod” un Lauras Dreižes romānā „Tā runāja Zosu māte”” mērķis ir izprast abu fantāzijas romānu laiku un telpu, analizējot tos un izpētot laika un telpas saistību vienam ar otru. Lai uzdevumus īstenotu, tika izmantota semiotiskā metode. Darbā secināts, ka romānos aplūkotās zīmes un simboli paplašina telpu un tajos lielākoties valda mītiskais laiks. Romānā „Tā runāja Zosu māte” dominē mītiskais un reālistiskais laiks, bet „Mirušie nepiedod” – mītiskais fiktīvais laiks. Zemajai fantāzijai un augstajai fantāzijai, ko pārstāv konkrētie darbi, katrai ir specifiska laika un telpas uzbūve. Augstajā fantāzijā („Mirušie nepiedod”) ir autonoma citpasaule, savukārt zemajā fantāzijā („Tā runāja Zosu māte”) paralēlā pasaule ir līdzās mūsdienu pasaulei.",0
135,D. Gluhovska romāna „Metro 2033” žanra specifika,"Bakalaura darbs ir saistīts ar D. Gluhovska romāna „Metro 2033” žanra specifiku, kā arī ar žanra transformāciju mūsdienu romānā. Autors, apkopojot teorētisko materiālu par žanra tipologiju un žanra tradicijām, analīzē romānā esošas dažādu žanru tendences un vispārinā tos vienā žanru kontekstā. Pētījuma ietvaros bija izvēlēts citātu materiāls, kurš tika analizēts, apstrādāts un apkopots, lai izveidotu pamatotu pētījuma bāzi. Īpaša uzmanība tiek pieversta mūsdienu žanra transformācijas problemātikai, kura eksistē mūsdienas romānā ietvaros. Pētījums var būt iedērīgs literatūrzinātniekiem, kuri ir ieinteresēti mūsdienu romāna žanra specifikas studēšanā, kā arī pētniekiem, kuri izpēta D. Gluhovska daiļrādi.",0
136,Antīko mītu funkcijas fantāzijas žanrā mūsdienu literatūrā,"Pētījums veltīts mītu pārvērtībām mūsdienu literatūrā. Darba mērķis ir noskaidrot mītu pārvērtību cēloņus un paņēmienus, lai mītus pielāgotu mūsdienu lasītāja vajadzībām. Autors pēta termina “mīts” un tā funkciju noteikšanas problēmu humanitārajās zinātnēs. Īpaša uzmanība tiek pievērsta tā funkcionēšanai daiļliteratūrā par pamatu izmantojot Henrija Liona Oldija mitoloģiskos romānus.  Darbs ir strukturēts divās daļās. Pirmajā tiek apskatīti teorētiskie jautājumi, kas nepieciešami pētījuma veikšanai, bet otrajā daļā, izmantojot izvēlētās pētīšanas metodes, tika pētīti Henrija Liona Oldija romāni ""Varonim jābūt vinatnē"" un ""Odisejs, Laertes dēls"".  Pētījums varētu interesēt filologus, kuri pēta mītu problēmu mūsdienu literatūrā, kā arī tos, kurus ir interesē antīkā mitoloģija.",0
137,Lietojuma norādes mācību vārdnīcās angļu valodā,"Lietojuma norādes sniedz svarīgu informāciju par leksikas vienību lietojumu. Šī darba mērķis ir izpētīt lietojuma norādes piecās vadošajās angļu valodas mācību vārdnīcās, lai noskaidrotu, vai vārdnīcas izmanto konsekventu pieeju attiecībā uz lietojuma norāžu izmantošanu. Pētījumā tiek izmantota aprakstošā un salīdzinošā satura analīzes metode. Pētījuma ietvaros arī tika veikta aptauja, lai uzzinātu, kāda ir lietotāju attieksme pret lietojuma norāžu atspoguļojumu vārdnīcās un cik lielā mērā tās ir noderīgas lietotājiem. Pētījumā veiktā analīze parāda, ka vārdnīcas neizmanto konsekventu pieeju lietojuma norāžu izmantošanā un Longman Dictionary of Contemporary English ir lietotājiem visdraudzīgākā no analizētajām mācību vārdnīcām.   Atslēgvārdi: mācību vārdnīcas, tiešsaistes vārdnīcas, lietojuma norādes, informācija par vārda lietojumu, šķirkļa vārdi",0
138,Kosmētikas industrijas ilgtspējīgās attīstības reklāmu multimodālā analīze,"Mūsdienu komunikācija un informācijas apmaiņa notiek ne tikai izmantojot valodu, bet arī dažādus citus komunikācijas izteiksmes veidus, kā piemēram, attēlus, žestus, krāsas, mūziku un balsi. Multimodalitāte kosmētikas nozares ilgtspējīgās reklāmās tika izvēlēta, ņemot vērā pašreizējo pieaugošo pieprasījumu pēc ilgtspējīgiem izstrādājumiem, kā arī tendences komunikāciju izpaust dažādos citos veidos, ne tikai ar valodas palīdzību. Šajā pētījumā tika izmantota  kvalitatīvā multimodālā analīze, balstoties uz Kresa un van Līvena (2006) (Kress and van Leeuwen) vizuālo komunikāciju modeli. Pētījuma korpuss sastāvēja no divpadsmit ilgtspējības reklāmām no dažādiem kosmētikas zīmoliem Latvijā, Amerikas Savienotajās Valstīs un Austrālijā. Tika secināts, ka Kresa un van Līvena (2006) pielietoto trīs metafunkciju izmantošana palīdz informēt potenciālo pircēju par reklamēto produktu. Lai gan visi komunikācijas veidi, kuri tika izmantoti reklāmās, pilnveido kopīgo nozīmi, vizuālajam komunikācijas veidam ir vislielākā informatīvā vērtība. Tas palīdz paziņot par veiktajiem ilgtspējības pasākumiem un parādīt uzņēmuma sociālo atbildību pret sabiedrību.",0
139,Idiomu leksikogrāfiskā apstrāde vispārīgajās angļu-krievu vārdnīcās,"Idiomu leksikogrāfiskā apstrāde ir nozīmīgs divvalodu vārdnīcu sastādīšanas aspekts, tomēr līdz šim tas nav bijis pietiekami pētīts. Šī darba mērķis ir izpētīt idiomu leksikogrāfisko apstrādi vispārīgajās angļu-krievu vārdnīcās. Pētījumā tiek izveidots idiomu korpuss no trijām angļu-krievu vārdnīcām, kurš tiek analizēts, izmantojot salīdzinošas un aprakstošas pētījuma metodes. Tiek analizēta idiomu atrašanās vieta vārdnīcā, to variācijas, lietojuma norādes, piemēri un tulkojumi. Pētījums parāda, ka idiomu leksikogrāfiskā apstrāde angļu-krievu vārdnīcās ne vienmēr iekļauj skaidras norādes, bieži idiomas parādās kā lietojuma piemēri. Vārdnīcu sastādītājiem būtu jāpievērš īpaša uzmanība ērtai idiomu pieejamībai un skaidrām norādēm uz idiomu statusu.",0
140,Auto reklāmas plakātu vēstījumu analīze,"Mūsdienās reklāma ieņem nozīmīgu vietu mūsu dzīvēs un katru dienu to skaits pasaulē tikai pieaug. Cilvēki ir cieši saistīti ar reklāmu gan uz ielas, gan televizora ekrānā, internetā un žurnālos. ‘Volkswagen’ ir starptautisks automašīnu ražotājs, kurš savos reklāmu vēstījumos attēlo jaunākos auto modeļus, to tehniskās īpašības un dizainu. Auto reklāmas plakātu vēstījumi tiek izteikti caur attēliem, dažādiem vizuāliem līdzekļiem un valodas lietojumu.  Bakalaura darba mērķis ir izpētīt un izskaidrot auto reklāmas plakātu vēstījumus un raksturot tajos valodas un vizuālo līdzekļu lietojumu. Kā arī, izpētīt vai auto reklāmas plakātu vēstījumu analīze ir veidota, lai pārliecinātu pircējus un veidotu asociācijas ar zīmolu. Literatūras analīze, anketēšana un reklāmu izpēte tika izmantotas kā galvenās pētniecības metodes. Iegūtie dati atklāja, ka galvenokārt auto reklāmas plakātu vēstījumi ir orientēti uz jaunāko automašīnu reklāmu, to tehniskajiem un vizuālajiem parametriem. Tomēr liela daļa izpētīto reklāmu neatspoguļoja reklamēto produktu, to vizuālo izskatu un dizainu. Ar simbolu palīdzību tiek veidotas asociācijas, kuras tiek pielāgotas automašīnas īpašībām. Pētījumā ir secināts, ka auto reklāmas vēstījumi tiek nodoti caur augstas kvalitātes attēliem un kampaņu saukļiem, lai veidotu emocionālu pievilcību un ilgtermiņa iespaidu.",0
141,Pārliecināšana kā stratēģija politiskās runās,"Pārliecināšana ir viena no mijiedarbes procesos bieži lietotajām komunikācijas metodēm. Vēlēšanu kampaņu laikā kandidāti nereti savās runās izmanto retorikas rīkus, lai manipulētu ar savu mērķauditoriju un iegūtu potenciālo vēlētāju atbalstu. Šī darba mērķis ir izpētīt un pamatot, kā retorika un pārliecināšana izpaužas valodas lietojumā. Pētījuma metode ir diskursa analīze. Pētījums veikts divos līmeņos (micro un meta), pamatojoties uz amerikāņu sociologa Ārona Sikurela (Aaron Cicourel) izstrādāto satura un nozīmes analīzes struktūru. Tika analizētas un pētītas piecas prezidenta Trampa runas. Pētījumu rezultāti norādīja uz deklaratīvo un komisīvo runas aktu izmantojumu, lai radītu pragmatisku nozīmi. Pētījuma struktūra veidota, galveno uzmanību pievēršot prezidenta Trampa lietotajām retorikas metodēm, tādējādi sasniedzot darba mērķi. Pētījumā secināts, ka pārliecināšanu politikā var realizēt, izmantojot runās atbilstošus lingvistiskos elementus, piemēram, modālos adverbus, jautājumu tagus, modālie āpstakļa vārdi un runas akti. Atslēgvārdi: pārliecināšana, politiskais diskurss, vēlēšanu runas, runas akti.",0
142,Starptautiskā komunikācija - sasveicināšanās lietišķajos un akadēmiskajos e-pastos,"Strauja tehnoloģiju attīstība ir veicinājusi to, ka e-pasti kļuvuši par vienu no galvenajiem mūsdienu komunikācijas rīkiem, taču ātrā integrācija nav atstājusi vietu teorijām vai kopīgu standartu nostiprināšanai. Tas var radīt grūtības tiem, kas cenšas komunicēt pāri kultūrām un valstīm, par cik nav noteiktas e-pastu rakstīšanas vadlīnijas, kas der visās situācijās. Lai atgriezeniski konstatētu kopējus e-pastu standartus angļu valodā tiem, kuriem angļu valoda nav dzimtā, šī darba mērķis ir salīdzināt sveicienu lietojumu Angļu valodas kā Lingua Franca lietotājiem. Lai sasniegtu šo mērķi, diskursa analīze tika veikta 120 e-pastiem, kurus rakstījuši Angļu valodas kā Lingua Franca lietotāji lietišķā un akadēmiskā vidē. Analīzes rezultāti pierādīja, ka angļu valodas kā lietišķās Lingua Franca lietotāju e-pasti satur neformālus sveicienos, taču angļu valoda kā akadēmiskās Lingua Franca lietotāju e-pasti satur formālus sveicienus. Akadēmiskā vidē sveicienu izvēli ietekmē hierarhija starp e-pasta rakstītāju un saņēmēju, taču lietišķā vidē sveicienu formalitāte ir viendabīga.",0
143,Modālo darbības vārdu lietojums ES regulās,"Ši bakalaura darba tēma ir modālo darbības vārdu lietojums ES regulās. Tā kā regulas ir nozīmīgi avoti, lai radītu kārtību sabiedrībā, regulām ir jābūt labi strukturētām un saprotamām. Modālie darbības vārdi spēlē nozīmīgu lomu regulās. Pētījuma mērķis ir izpētīt modālo darbības vārdu biežumu, lietojumu un to funkcijas ES regulas divās sadaļās – preambulā un saistošajos noteikumos. Lai īstenotu šo pētījumu, kā pētīšanas metodes tika izmantotas kvantitatīvā un kvalitatīvā analīze. Pētījuma rezultātī parāda, ka populārākais modālais darbības vārds preambulā ir should, un saistošo noteikumu sadaļā – shall. Rezultāti var tikt atiecināmi uz regulas būtību. Kā arī ir svarīgi saprast, ka šiem deviņiem galvenajiem modāliem darbības vārdiem ir dažādi mērķi tekstā. Pētījums ļauj secināt, ka visi modālie darbības vārdi ir atrodami ES regulās ar mērķi loģiski pasniegt informāciju.",0
144,Mutiskās prezentācijas prasmes angļu valodā akadēmiskai un profesionālai izmantošanai,"Prezentācijas prasmēm ir liela loma akadēmiskajā un profesionālajā jomā, jo tās palīdz informēt un izglītot, kā arī nodot vēstījumu auditorijai un attiecīgi iespaidot auditorijas reakciju uz vēstījumu. Bakalaura darba galvenais mērķis bija izpētīt kā prezentāciju prasmju apgūšana akadēmiskajā vidē palīdz sagatavoties prezentēšanai profesionālajā vidē. Literatūras analīze, anketēšana un novērošana tika izmantota kā galvenās pētniecības metodes. Prezentāciju un aptaujas analīze atklāja, ka prezentācijas prasmes var tikt izmantotas, lai ieinteresētu, pārliecinātu un izglītotu cilvēkus, un ir spēju kopums, kas palīdz mijiedarboties, nodot vēstījumu un sazināties ar publiku. Pētījumā secināts, ka profesionālās prezentācijas prasmes ir jāmāca akadēmiskajā nozarē, jo prakse un atgriezeniskā saite var palīdzēt apgūt šīs prasmes ātrāk.",0
145,Mākslinieciskās izteiksmes līdzekļi mazumtirdzniecības nozares rakstos,"Šajā darbā tiek pētīta mākslinieciskās izteiksmes līdzekļu izmantošana mazumtirdzniecības nozares rakstos. Pētījuma mērķis ir noskaidrot, vai biznesa žurnāla Forbes autori, izskaidrojot vienu izplatītu mazumtirdzniecības tēmu, mēdz izmantot mākslinieciskās izteiksmes līdzekļus savos rakstos, kā arī atklāt galvenos mērķus mākslinieciskās izteiksmes līdzekļu izmantošanai tajos. Pētījuma metode bija diskursa analīze kopā ar biežuma analīzi, izmantojot kvalitatīvo pieeju, īstenojot Skrebņeva klasifikāciju (2003). Analīze parādīja, ka šajos rakstos tika izmantoti daudzi dažādi mākslinieciskās izteiksmes līdzekļi; atkārtošana un anafora bija kopīgas visiem rakstiem. Autori mēdz izmantot mākslinieciskās izteiksmes līdzekļus dažādiem stilistiskajiem mērķiem. Lai iegūtu precīzākus rezultātus, ir ieteicams veikt vairāk pētījumu par šo tēmu, izmantojot citus biznesa žurnālus.",0
146,Pārliecinošu valodas līdzekļu lietojums reklāmās,"Bakalaura darbs pēta pārliecinošu izteiksmes līdzekļu lietojumu darba sludinājumos. Darba mērķis bija pētīt pārliecinošu izteiksmes līdzekļu veidus, biežumu un funkcijas 2020. gada martā publicētajos darba sludinājumos. Izmantotās pētījuma metodes bija literatūras apskats, diskursa analīze un biežuma analīze. Pētījums tika veikts, analizējot teorētiskos materiālus par reklāmu diskursu, darba sludinājumiem, pārliecināšanas līdzekļiem un pārliecināšanu lietišķajā komunikācijā, kā arī analizējot darba sludinājumos atrastos pārliecināšanas līdzekļus, nosakot to biežumu un funkcijas. Darba autore nonāca pie secinājuma, ka pārliecināšanas līdzekļi ir plaši izmantoti darba sludinājumos, kas ļauj darba devējiem ietekmēt darba meklētāju attieksmi pret kompāniju un profesiju.",0
147,Salīdzinošā diskursa analīze par alternatīvā medicīnu franču un franču valodā runājošajā Šveices presē nozīmīgu notikumu kontekstā 21. gadsimtā (2005-2009 Šveicē un 2018 Francijā) līdz mūsdienām,"Alternatīvā medicīna mūsdienu rietumu pasaulē dažādos veidos un dažādās pakāpēs ir debāšu temats. Šis pētījums attiecas uz pašreizējo attieksmi pret alternatīvo medicīnu Francijā un franciski runājošajā Šveicē, kā tas atspoguļots medīju diskursā. Ņemot vērā viņu atšķirības politiskās sistēmā, vēsturē, kultūru un valodu daudzveidībā un pilsoņu līdzdalības pakāpi likumdošanas procesā, tika uzdots jautājums par to, kā var atšķirties arī viņu diskurss par alternatīvo medicīnu. Mūsu pētījumu mērķis ir izpētīt šīs attieksmes un veikt to salīdzinošu analīzi. Lai sasniegtu šo mērķi, tika veikta korpusa analīzi vēršot īpašu uzmanību semantiskajiem laukiem, subjektivitātes rādītājus un izteikuma jēdzienam.",0
148,Cenzūras ietekme uz Japānas literatūru kara un pēckara laikā,"Šī bakalaura darba nosaukums ir “Cenzūras ietekme uz Japānas literatūru kara un pēckara laikā”. Bakalaura darbā tiek apskatīti Japānas impērijas un ASV okupācijas valdību ieviestie cenzūras likumi un to specifika, kas tiek papildināti ar piemēriem no daiļliteratūras. Bakalaura darba mērķis ir ar piemēru palīdzību un cenzūras likumu un to specifikas izpēti pierādīt, ka neņemot vērā politisko režīmu atšķirības un cenzēto tematu atšķirību, abu režīmu cenzūras principi bija līdzīgi. Papildus tika izpētītas publikācijas pēc 1952. gada, kā arī pētīts, vai tika izmantoti literatūras cenzēšanas principi no iepriekš pastāvošo politisko režīmu cenzūras aparātiem. Darba apjoms ir 52 lappuses un tas sastāv no četrām daļām, secinājumiem, pielikuma un literatūras saraksta.",0
149,"Grāmatu apskata tekstveide žurnālā ""BBC History Magazine""","Grāmatu apskati var ievērojami ietekmēt apskatītās grāmatas likteni; tātad recenzentiem jābūt uzmanīgiem, izvēloties valodas līdzekļus. Ne tikai valodai, bet arī teksta struktūrai ir svarīga loma teksta uztverē. Tā kā tekstveide BBC History Magazine žurnālos vēl nebija analizēta, šis pētnieciskais darbs ir veikts ar mērķi aizpildīt šo plaisu. Turklāt tiek aptverti apskatu stils un reģistrs, kā arī ir izanalizēta mērķauditorija. Pētniecības metode, kas bija izvēlēta šim nolūkam, ir diskursa analīze. Apskatu ievados un nobeigumos bija identificēti struktūras veidi, kas atkārtojas vairākos tekstos. Turklāt secināts, ka apskatu valodā apvienoti akadēmiskā un publicistiskā stila elementi un ka 2014. un 2019. gadu apskatu struktūra ir līdzīga, tomēr joprojām vērojamas svarīgas atšķirības.",0
150,Aizguvumu lietojums ceļojumu emuāros,"Šajā bakalaura darbā tiek pētīts aizguvumu lietojums ceļojumu emuāros. Aizguvumi ir pētīti iepriekš, taču to lietojums ceļojumu emuāros nav pētīts tik plaši. Šī pētījuma mērķis ir izpētīt aizguvumu izcelsmi un lietošanas biežumu ceļojumu emuāros, un noteikt visplašāk izmantotos semantiskos laukus pie kuriem šie vārdi pieder. Pētījumu metodes ietver gan kvalitatīvos, gan kvantitatīvos. Analizētajā materiālā ietilpst trīssimt sešpadsmit aizguvumu no pieciem ceļojumu emuāriem, kuri tika analizēti pēc to izcelsmes un lietošanas biežuma. Pētījuma rezultāti rāda, ka starp visām divdesmit četrām izcelsmes valodām, aizguvumi no latīņu valodas angļu valodā dominē. Kā arī divi dominējošie semantiskie lauki, kas sastopami analizētajā materiālā, ir saistīti ar ēdienu un dabu. Atslēgvārdi: etimoloģija, aizguvumi, ceļojumu emuāri, vārdnīcas, semantiskie lauki",0
151,"Globālie ceļotāji Deivida Mitčela romānā ""Ghostwritten""","Globalizācija ir sarežģīta un unikāli liela mēroga parādība cilvēces vēsturē, kas radīja radikālas izmaiņas daudzos mūsu dzīves aspektos. Literatūra, kas koncentrējas uz globalizācijas tēmām, sniedz unikālo kritisko ieskatu šajā parādībā,. Tādēļ šī pētījuma mērķis ir analizēt globalizācijas ietekmi uz dažādiem dzīves aspektiem Deivida Mičela romānā “Ghostwritten”. Norādītā mērķa sasniegšanai tika izmantotas kvalitatīvas tekstuālās, vēsturiskās un socioloģiskās analīzes metodes. Pētījuma rezultāti atklāj, kā romāns atspoguļo globalizācijas ietekmi uz individuālajām identitātēm, ekonomiku, kultūru un starp-personu attiecībām. Tika secināts, ka romāns piedāvā daudzpusīgu un kritisku globalizācijas atspoguļojumu.",0
152,"Stāstījuma tehnikas Virdžīnijas Vulfas romānā ""Uz bāku""","Virdžīnijas Vulfas modernisma romāns ""Uz bāku"" (1927) attēlo netradicionālu stāstījuma veidu ar tā stāstījuma tehnikas izmantošanu. Darbā tiek pētītas stāstījuma tehnikas Virdžīnijas Vulfas romānā ""Uz bāku"". Pētījuma mērķis ir izpētīt modernisma literatūrā izstrādātās stāstījuma tehnikas un analizēt to pielietojumu Virdžīnijas Vulfas romānā ""Uz bāku"". Galvenā pētījuma metode ir stāstījuma analīze, kas ir izvēlēta romāna ""Uz bāku"" empīriskajam literārajam pētījumam. Teorētiskais materiāls ietver vairākas stāstījuma tehnikas, izmantotas modernisma romānos, piemēram, apziņas plūsma, iekšējais monologs, impresionisma elementi un simboli. Stāstījuma tehniku izpēte romānā ""Uz bāku"" vairo mūsu kultūrvēsturisko izpratni par modernisma stāstījuma eksperimentēšanu Virdžīnijas Vulfas romānos.",0
153,Metaforu pieredzes lauku diahroniskā analīze publikācijās par Latviju,"Valsts tēlveidei lietoto metaforu pētījumi ir piesaistījuši daudzu zinātnieku uzmanību, tomēr metaforu lietojums tieši Latvijai veltītajos rakstos nav daudz pētīts, tāpēc šim pētījumam tika izvirzīts mērķis noskaidrot, kā 15 gadu laikā ir mainījies Latvijas attēlojums plašsaziņas līdzekļos, un atklāt galvenās vērtības, kuras aktivizē metaforas. Pētījums tika veikts izmantojot kritisko metaforu analīzi un Metaforu identifikācijas procedūru. Pētījuma rezultāti uzrādīja, ka metaforām bieži bija negatīvas konotācijas, kas apstiprina Galtunga un Rūža (1965) apgalvojumu, ka mazāku nāciju attēlojums plašsaziņas līdzekļos bieži ir vērsts uz negativitāti. Pētījums ļāva secināt, ka Latvijas tēls mainījās no tās attēlojuma kā tikumīgas tautas, brīvas no padomju jūga, uz ES korupcijas galvaspilsētu un Krievijas rotaļlietu, vājinot cieņas, vienlīdzības un solidaritātes vērtības, kuras tika izvirzītas 2004. gadā.",0
154,Angļu valodas speciāliem mērķiem vārdu krājuma mācīšana skolā,"Angļu valoda speciāliem mērķiem pozitīvi ietekmē studenta vārdu krājumu. Pētījuma mērķis ir izanalizēt vārdu krājumu speciāliem mērķiem mācību grāmatās un uzzināt, ko skolotājs un skolēni domā par angļu valodas vārdu krājuma speciāliem mērķiem mācīšanu skolā. Kvalitatīva dokumentu analīze, intervija un aptauja bija izmantotas darba analīzei. Tika konstatēts, ka vārdu krājuma uzdevumi speciāliem mērķiem neatšķiras no atiecīgiem uzdevumiem visparējā angļu valodas mācīšanā, un studenti nav motivēti mācīties vārdus speciāliem mērķiem. Tika secināts, ka grāmatām un skolotājam jāizmanto citi uzdevumi, lai studenti zinātu vārdus speciāliem mērķiem labāk.",0
155,Angļu valodas vārdu krājuma mācīšana vidusskolniekiem,"Vārdu krājuma zināšanām ir svarīga loma komunikācijā svešvalodā. Šī darba mērķis ir parādīt kā izmantojot dažādas mācību metodes ir iespējams palīdzēt vidusskolēniem vārdu krājuma apgūšanā. Lai sasniegtu bakalaura darba galveno mērķi un atbildētu uz pētniecisko jautājumu par to, kura ir visefektīvākā metode jaunu vārdu krājumu mācīšanai, darbā tika veikts literatūras apskats kā teorētiskā metode un empīriskajā daļā tika veikts pētījums, kurā ietilpa stundu vadīšana, ieskaite un anketēšana.  Pētījuma rezultāti parādīja, ka situatīvā un audio-linguālā pieeja kā arī komunikatīvā valodas metode un daļēji arī tiešā metode un leksiskā pieeja ir efektīvas metodes jaunu vārdu krājuma mācīšanai klasē. Gramatikas-tulkošanas metode ir vislabāk piemērota induviduālu mājas darbu veikšanai. Tādejādi var secināt, ka vairākas valodu mācīšanas metodes papildina viena otru, un skolotājam vārdu krājuma mācīšanai vajadzētu izmantot dažādas metodes",0
156,Auditorijas iesaistes paņēmieni Rīsa lekcijās,"Šī pētījuma mērķis bija analizēt izvēlētas lekcijas, kas tika pārraidītas BBC Radio kā daļa no Rīsa lekciju projekta, un noteikt auditorijas iesaistes paņēmienus šajās lekcijās.  Šis darbs sastāv no piecām nodaļām.  Pirmajā nodaļā tiek aprakstītas Rīsa lekcijas un to izcelsme. Otrajā nodaļā tiek aprakstītas lekcijas un to struktūra, kā arī apskatīta komunikācija un tās saistība ar auditorijas iesaisti. Trešajā nodaļā tiek apskatīti retoriskie līdzekļi un ceturtajā nodaļā tiek paskaidrota stāstu iesaistes nozīme lekcijās. Piektajā nodaļā tiek analizētas izvēlētās lekcijas un sniegti secinājumi.  Šī pētījuma rezultāti rāda, ka izvēlētajās Rīsa lekcijās tiek izmantoti dažādi auditorijas iesaistes paņēmieni, kas palīdz iesaistīt auditoriju lekcijā, jo tie piesaista klausītāja uzmanību un klausītāja prātu sniegtās informācijas uztverē un saprašanā.",0
157,Ziemeļkorejas totalitārais režīms: cīņā par izdzīvošanu,"Bakalaura darba nosaukums ir “Ziemeļkorejas totalitārais režīms: cīņā par izdzīvošanu”. Mūsdienās Ziemeļkorejas jautājums tiek apskatīts un diskutēts arvien biežāk. Līdz 70. gadiem ekonomiski Ziemeļkoreja bija daudz attīstītāka nekā Dienvidkoreja, taču 1990. gados Kima Ilsonga cītīgi pārdomāta un uzbūvēta sistēma sāka sabrukt. ASV valdība, un daudzi pētnieki un novērotāji paredzēja, ka Ziemeļkorejas režīms neizdzīvos un sabruks tuvākajā nākotnē, tomēr tas pretēji visiem izaicinājumiem turpina pastāvēt un radīt draudus pārējām valstīm, kāmēr citi līdzīgi režīmi vai nu mainījās līdz nepazīšanai, vai arī sabruka. Šī bakalaura darba uzsvars tiek likts uz režīma iekšējo analīzi un iekšpolitisko instrumentu un rīku izpēti, kurus izmanto Ziemeļkorejas valdība, lai nodrošinātu savu varu valstī, režīma iekšējo stabilitāti un turpinošu pastāvēšanu, neskatoties uz visiem šķērsļiem, ar kuriem tā pastāvīgi saskaras.  Darbs ir sadalīts divās daļās. Pirmajā daļā tiek veikts ieskats Ziemeļkorejas totalitārā režīma izcelsmē, kā arī tiek apskatītas totalitārisma galvenās iezīmes. Otrajā daļā tiek apskatīti un izpētīti paņēmieni un metodes, kuras Ziemeļkorejas valdība izmanto, lai nodrošinātu savu totalitāro varu valstī. Kā arī tuvāk tiek apskatīts laika posms, sākot ar 1990. gadiem līdz mūsdienām, lai izsekotu valdības varas saglabāšanas nolūkos veikto pasākumu izmaiņas, kad ir novērojama strauja Ziemeļkorejas ekonomikas lejupslīde un iedzīvotāju sākotnējās kontroles sistēmas sabrukšana. Darbā tika secināts, ka kaut arī režīms ir zaudējis sākotnējo kontroli pār sabiedrību un tās ticību, tam izdevās panākt iedzīvotāju pakļaušanos un nodrošināt stabilitāti, paaugstinot represijas un militarizējot valsti. Iekšējā režīma stabilitāte ir nodrošināta un ekonomiskā krīze nespēj novest pie sabrukuma, kamēr režīms atrodas totalitārajā stadijā un panāk hegemoniju pār sabiedrību.  Atslēgvārdi: totalitārisms, Ziemeļkoreja, instrumenti varas saglabāšanai, iekšpolitika",0
158,Dabas vides semantika sīriešu dzejnieces Hulūdas Šarafas dzejas izlasē,"Bakalaura darba “Dabas vides semantika sīriešu dzejnieces Hulūdas Šarafas dzejas izlasē” mērķis ir atlasīt dabas attēlu veidus un analizēt to jēdzienisko nozīmi dzejas tekstā. Bakalaura darbs sastāv no trīs nodaļām:  Pirmajā nodaļā tiek īsi apskatīts teorētiskais un praktiskais materiāls par semiotiku kopumā, dzejas teksta semiotisku interpretēšanu un vārda simbolikas nozīmi poētiskā tekstā. Otrajā nodaļā tiek apskatīta dzejnieces radošā biogrāfija, kā arī aplūkotas būtiskākās atšķirības starp arābu tradicionālās dzejas formām un Hulūdas Šarafas daiļradi.  Trešajā nodaļā tiek veikta liriskā analīze. Darba rezultātā tika izdarīts secinājums, ka dzejnieces izlasē vārds kā simbols un tā jēdzieniskā nozīme tekstā pastiprina dabas vides unikalitāti. Darba izstrādē tika izmantotas grāmatas, publikācijas un zinātniskā literatūra. Darbs sastāv no 43 lappusēm, tajā ietverts 1 pielikums. Darba izstrādē izmantots 41 literatūras avots.",0
159,Kara dejas Arābijas pussalā,"Bakalaura darbā ”Kara dejas Arābijas pussalā” tiek apskatītas militārās dejas Arābijas pussalā, pievēršot sevišķu uzmanību kara dejām Saūda Arābijā, Apvienotajos Arābu Emirātos, Omānā un Jemenā. Mūsdienu starpkultūru vidē var nākties bieži saskartes ar Arābijas pussalas tautu vērtībām un kultūru, kurā lielu lomu spēlē arī kara dejas, tāpēc svarīgi ir veicināt izpratni par tām, lai spētu dibināt veiksmīgākus gan ekonomiskus sakarus, gan kultūras apmaiņas sadarbības.       Darba mērķis ir apskatīt kara deju vēsturi, to funkcijas, izmaiņas, kuras dejas piedzīvoja līdz mūsdienām, kā arī apskatīt dzeju, kas tiek izmantota priekšnesumu laikā, izmantojot aprakstošo metodi. No pētījuma izriet, ka Rietumu skatītājam šķietamais draudīgais dejas izskats nav tik viennozīmīgs, kā arī dejas ir piedzīvojušas ievērojamas izmaiņas līdz mūsdienām, un daudzas tika ievirzītas jaunā nacionālā gultnē.         Darbā izmantoti vairāku antropologu un etnomuzikologu etnogrāfiskie pētījumi angļu un arābu valodā, kā arī Arābijas pussalas dzeja.",0
160,Alūzija biznesa terminoloģijā,"Pētnieciskais darbs pētī aluzīvu terminu esamību biznesa angļu valodā. Darba teorētiskā daļa sniedz teorētisko pamatojumu pētījuma jautājumam, kāda tipa alūzijas visbiežāk atrodamas biznesa angļu valodas terminoloģijā. Empīriskā izpēte veikta, lai noteiktu un analizētu biznesa jomā lietotos un dažādās biznesa angļu valodas vārdnīcās un biznesa terminoloģijas resursos minētos terminus, kuri balstīti alūzijās, kā arī šo alūziju tipus. Mērķa sasniegšanai tika izmantota sekvenciāli skaidrojošā pētniecības metode. Analizējamais korpuss sastāv no divdesmit viena biznesa jomā lietota termina. Pētījuma atklājumi liecina, ka lielākā daļa terminu pieder pie iepriekš modificēto alūziju tipa. Lielākā daļa no analizētajiem terminiem ir saistīti ar kultūras parādībām.",0
161,Tōkaidō ceļa atspoguļojums japāņu literatūrā Edo periodā,"Bakalaura darba “Tōkaidō ceļa atspoguļojums japāņu literatūrā Edo periodā” mērķis ir izpētīt, kā Japānas vēsturisko lielceļu attīstība ir ietekmējusi Edo perioda ceļojuma literatūras žanra izveidi un formu, balstoties uz lielceļu attīstības vēsturi, dažādo ceļojuma literatūras žanru apkopošanu un Edo perioda literārajos darbos pieejamo informāciju. Edo perioda laikā Japānā tika izveidots sistemātisks lielceļu tīkls Gokaidō, kas veicināja gan  iekšzemes ceļošanu, gan arī cilvēku intereses palielināšanos par to. Tā rezultāts bija arī ceļojumu literatūras uzplaukums Edo periodā.  Darbā īpaši liela uzmanība tiek pievērsta tieši Tōkaidō ceļa attīstībai un aprakstam, kas bija Edo perioda Japānas ievērojamākais lielceļš un simbols, kas tika pieminēts dažādos literatūras darbos.  Bakalaura darbs sastāv no trīs daļām. Pirmajā daļā ir apkopota informācija par Japānas lielceļu attīstību un vēsturi, kā arī paskaidrots kāpēc tieši Tōkaidō jeb “Austumu jūras ceļam” bijusi īpaši liela nozīme Edo perioda Japānas ikdienā. Otrā daļa sastāv no dažādu Japānas ceļojumu literatūras žanru sadalījumu un apkopojumu, kas iedalīts aprakstos par ceļojumu dienasgrāmatām, ceļvežiem un Edo perioda daiļliteratūru, kas saistīta ar ceļošanas tēmu. Darba trešā daļa ir veltīta rakstnieka Džippenša Ikku bilžu romāna “Tōkaidōčū Hidzakurige” aprakstam, kurā arī paskaidrota Tōkaidō ceļa nozīme šajā literatūras darbā.  Darba apjoms ir 46 lapas.",0
162,Japānas “Āzijas politikas” pamati (1948-1991),"Pateicoties tās ģeogrāfijai, Japānas valsts un tās cilvēki ir izveidojuši unikālu kultūru Āzijā. Tās izolācija sniedza iespēju Japānai kultivēt kontinenta idejas savā stilā. Vien no svarīgākajām šāda veida idejām bija “Dievišķās zemes” ideja, kas tapa no budisma 13. gadsimtā. Taču Japānas izolācija pieļāva šim idejām salabāt varu pār tās cilvēkiem daudz ilgāk nekā citur. 19. gadsimtā, ar Imperatora varas restaurēšanu, šī dievišķības idejas atkal guva varu pār Japānas iedzīvotājiem. Šīs idejas vara pār Japānas iedzīvotājiem noveda Japānu konfliktā ar lielu daļu no Āzijas. Šī konflikta politiskās sekas bija milzīgas Japānai. Tās impērija un ambīcijas tika sagrautas, lielākā daļa no Austrumāzijas valstīm izpauda un turpina izpausts naidu par Japānas nodarīto kara laikā. Tāpēc pēckara Japānai bija nepieciešams atjaunot savu augsto pozīciju starptautiskajā politikā, vienlaikus cenšoties nostabilizēt attiecības ar kaimiņvalstīm. Šajā darbā autors apskata vēsturisko kontekstu Japānas rīcībām pirms Otrā pasaules kara un arī tā laikā. Kā āri izpēta pēckara Japānas atjaunoto ārpolitiku un tās efektivitāti Japānas starptautisko attiecību uzlabošanā Darba autors argumentētu, ka darba aktualitāte ir salīdzinoši liela, ņemot vērā mūsdienu notikumus Austrumāzijā. Ķīnas Tautas Republikas ietekme pasaulē un Āzijā turpina pieaugt, tāpēc šīs darbs varētu palīdzēt izprast, kāds ir vēsturiskais konteksts mūsdienu Japānas-Ķīnas attiecībām. Tādējādi palīdzot saprast, kas vārētu notikt nākotnē.",0
163,Angļu valodas ietekme uz korejiešu valodu: konglišs (1910-2020),"Bakalaura darbs “Angļu valodas ietekme uz korejiešu valodu: konglišs (1910-2020)” pēta angļu valodas nozīmīgumu korejiešu valodā, kas pamudinājis kongliša izveidi. Konglišs ir angļu valodas vārdi, kas tiek izmantoti korejiešu valodā. Vārdi no angļu valodas ir aizņemti gan tieši, gan semantisko pārmaiņu ceļā, kas vārdiem dod jaunas nozīmes. Darba mērķis ir iepazīties ar kongliša konceptu un, analizējot tā leksiskos objektus, uzzināt korejiešu valodā runājošo cilvēku viedokli un iespēju atpazīt kongliša vārdus no citiem aizņēmumiem. Darba tēmas aktualitāti iespējams pamatot ar pieaugušo valodu interesi, korejiešu popmūziku (K-pop), TV šoviem, filmām un rietumu izklaides industriju. Darba pirmajā daļā tiek iepazīstināta vēsturiskā svešvalodu un plašā angļu valodas ietekme uz Koreju, kā arī kongliša koncepts un tā problemātiskie punkti. Darba otrajā daļā sīkāk tiek apskatīts kongliša leksikona īpatnības un tā iedalījums. Darba pēdējā nodaļā, balstoties uz iegūto informāciju, ar anketas palīdzību tiek aptaujāti cilvēki, lai uzzinātu to viedokli par šo fenomenu, kā arī to spēju atšķirt kongliša vārdus no citiem svešvārdiem.  Darba garums ir 45 lpp.",0
164,"Korejiešu tradicionālais apģērbs ""hanboks"" Džosonas dinastijā un 21.gadsimtā","Šī bakalaura darba nosaukums ir “Korejiešu tradicionālais apģērbs “hanboks” Džosonas dinastijā un 21.gadsimtā”.  Hanboks ir viens no Korejas kultūras elementiem, kas ir pastāvējis jau kopš seniem laikiem, bet mūsdienās to var novērot ļoti reti. Šī iemesla dēļ šajā darbā tiek aplūkots Džosonas dinastijas hanboks, kā arī kā tas tiek izmantots un modernizēts mūsdienās. It īpaši tas attīstījās Džosonas dinastijā, to bieži tāpēc arī dēvē vēl joprojām par “hanboka dinastiju”. Džosonas dinastijā hanboks bija sastopams visdažādākajos veidolos, jo bija dažādas sabiedrības kārtas, katrai no tām bija citādāks hanboks. Kad Džosonas dinastija sabruka, Korejā ienāca jaunas kultūras, tajā skaitā arī apģērbs. Hanboks, ko korejieši vilka ikdienā, nomainījās no tradicionālā apģērba uz rietumnieciska stila drēbēm. Korejā jau vismaz gadsimtu tiek ikdienā vilktas rietumnieciska stila drēbes, lai gan hanboku var dažreiz novērot tradicionāla stila kāzās, tas ar vien vairāk izzūd no korejiešu dzīves.  Darbs ir sadalīts trīs daļās. Katrā daļā ir 2-3 nodaļas. Pirmajā daļā tiek aprakstīts hanboka dizains un sastāvdaļas, tajā skaitā ieskaitot dažādas rotas un frizūras. Otrajā daļā tiek sīkāk izskatīts dažādu klašu hanboks Džosonas dinastijā. Darba gaitā tika secināts, ka Džosonas dinastijā ļoti strikti tika ievērota ģērbšanās kultūra. Cilvēki statusu izrādīja caur drēbēm un frizūrām, it īpaši tika nošķirta karaliskā ģimene un sabiedrības kārtas, kas bija zemākas par to. Trešajā daļā tika pētīts mūsdienu hanboks un tā pielietojums. Darbā tika secināts, ka hanboka lietošana ir pamatīgi samazinājusies un mūsdienās tā izskatā ir redzamas ievērojamas atšķirības salīdzinot ar Džosonas dinastiju. Džosonas dinastijā tas tika lietots kā ikdienas apģērbs, kamēr 21. gadsimtā tas ir tikai palicis kā tradicionālais apģērbs, ko dažreiz velk kāzās vai citos pasākumos. Darba garums ir 51 lapaspuses.",0
165,Angļu valodas analīze LSM.lv virsrakstu angļu un latviešu versijās,"Tiešsaistes ziņu virsrakstiem jārosina auditorijas vēlme izlasīt rakstu. Lasītāja uzmanību var piesaistīt ar mākslinieciskās izteiksmes līdzekļiem. Šo līdzekļu un virsrakstu saikne pētīta maz, tāpēc darbā aplūkoti mākslinieciskās izteiksmes līdzekļi lsm.lv virsrakstu angļu un latviešu valodas versijās. Pētījuma mērķis bija noteikt, kuri mākslinieciskās izteiksmes līdzekļi atrodami tiešsaistes sabiedriskā medija lsm.lv ziņu virsrakstos angliski un latviski, kā arī noskaidrot to tematisko dalījumu. Pētījumā izmantota sistemātiska literatūras izpēte, kontentanalīze un biežuma analīze. Noskaidrots, ka lsm.lv virsrakstu angļu valodas versijā mākslinieciskās izteiksmes līdzekļi izmantoti daudz biežāk nekā latviešu valodas versijā. Daži izteiksmes līdzekļi sastopami biežāk, citi netika atrasti nemaz. Novērots, ka tematiskais sadalījums valodās atšķiras. Lai jomu aplūkotu pilnīgāk, iespējams to pētīt tālāk.",0
166,Handžas ietekme uz korejiešu valodas vārdu emocionālo nokrāsu,"Šī darba nosaukums ir “Handžas ietekme uz korejiešu valodas vārdu emocionālo nokrāsu”. Vārdu emocionālās nokrāsas izpratne ir svarīga, lai veiksmīgi komunicētu un uztvertu kādu valodu. To ietekmē dažādi faktori, kā piemēram, kultūra, kurā valoda veidojusies, kā arī uztvērēja personīgā vērtību sistēma, izglītība, etniskā piederība. Darba mērķis ir saistīts ar korejiešu valodas vārdu morfoloģiju un tās ietekmi uz emocionālo nokrāsu. Tāpēc šī darba ietvaros tika pētīts, kā ķīniešu valodas rakstzīmes jeb handža ietekmē korejiešu valodas vārdu emocionālo nokrāsu. Aptuveni 65% korejiešu valodas vārdu ir sinokorejiešu izcelsmes jeb aizgūti no ķīniešu valodas vai darināti, izmantojot ķīniešu rakstzīmes. Handžai vēsturiski ir liels iespaids uz korejiešu valodu un tās izpratne var veicināt korejiešu valodas apguvi. Analizējot korejiešu valodas vārdus, kuriem pirmā zilbe ir kāda no izvēlētajām negatīvajām handžas rakstzīmēm, tika secināts, ka lai gan ir gadījumi, kad vārdiem ir arī pozitīva emocionālā nokrāsa, tomēr pārsvarā šiem vārdiem ir negatīva emocionālā nokrāsa. Savukārt, korejiešu valodas vārdiem, kas sākas ar kādu no handžas rakstzīmēm, kuru nozīme ir saistīta ar pozitīvām vērtībām, vārdiem ir tendence atspoguļot šo pirmās rakstzīmes nozīmi un tie pārsvarā ir ar pozitīvu emocionālo nokrāsu.  Darbs ir sadalīts trīs daļās un katrā daļa ir 2-4 nodaļas. Pirmajā daļā tiek apskatīta vārdu emocionālās nokrāsas teorija gan vispārīgi, gan saistībā ar korejiešu valodu. Kā arī handžas un hangula vēsture, uzsvaru liekot tieši uz handžas nozīmi un ietekmi uz korejiešu valodu. Darba otrā un trešā daļa ir veltīta vārdu analīzei. Otrā daļa, lai analizētu vārdus, kuri sākas ar negatīvajām handžas rakstzīmēm, bet trešā daļa, lai analizētu vārdus, kuri sākas ar handžas rakstzīmēm, kurām ir pozitīva nozīme. Otrajā un trešajā daļā ir izmantotas apakšnodaļas.  Darba apjoms ir 49 lpp. Darba analīzes daļā iekļautas 2 tabulas un darbam pievienoti 2 pielikumi, kuru apjoms ir 34 lpp.",0
167,Ķīniešu valodas kā svešvalodas pasniegšanas un apgūšanas metodes,"Pētījuma tēma ir “Ķīniešu valodas kā svešvalodas pasniegšanas un apgūšanas metodes”. Ķīniešu valodas (putunhua) izpēte ir pieprasīta mūsdienās, jo tā ir viena no galvenajām pasaules valodām. saskaņā ar daudziem makroekonomiskajiem rādītājiem Ķīna kļuvusi par ļoti spēcīgu lielvaru. Sakarā ar to šobrīd interese par ķīniešu valodas apguvi daudzās valstīš strauji pieaug, tai skaitā arī Latvijā, gan starp bērniem, gan arī pieaugušo iedzīvotāju vidū. Šī darba mērķis ir – izpētīt metodes ķīniešu valodas pasniegšanai un apgūšanai latviešiem. Pētījums, galvenokārt vērsts uz pilngadīgajiem valodas apguvējiem, bērnu apmācībai nepieciešamas īpašas pedagoģiskās metodes un tādēļ tā šeit netiek iekļauta.Darba gaitā teorētiski tiks salīdzinātas jau esošās metodes, kā arī izvēlētas visefektīvākās, izmantojot darba autores veiktās aptaujas gan pasniedzēju, gan skolēnu vidū. Autore izdarījusi secinājumus un izteikusi priekšlikumus par ķīniešu valodas pasniegšanas un apgūšanas metodes pilnveidošanu. Turklāt tiks veikts arī lauka pētījums, lai atklātu visefektīvākās metodes. Pēc rezultātu apkopošanas un analīzes autore izdarīs secinājumus, kā arī izstrādās priekšlikumus par ķīniešu valodas pasniegšanas un apmācību metožu uzlabošanu. Pamatojoties uz lauka pētījuma rezultātiem, visefektīvākā hieroglifu iegaumēšanas metode ir kartīšu metode; no labākajiem tehniskajiem risinājumiem gan pasniedzēji, gan arī valodas apguvēji izvēlējās sociālos tīklus. Pasniedzēji arī atzīmēja prezentāciju un meklētāju programmu nozīmīgumu, kamēr valodas apguvēji kā efektīvākās izvēlējās aplikācijas tālruņiem un video platformas. Darbs sastāv no 50 lappusēm un diviem pielikumiem. Praktiskajā daļā izmantoti 23 attēli un shēmas.",0
168,Parēmijas Migela de Servantesa romānā Lamančas Dons Kihots un to atveide tulkojumos latviešu valodā,"Šajā darbā tiek analizētas Migela de Servatesa romāna Dons Kihots parējmijas un to tulkojumi no spāņu latviešu valodā.  Tas sniedza  iespēju novērtēt tulkojuma  ekvivalenci un salīdzināt divus  tulkojumus latviešu valodā, jo tiek uzskatīts ka frazeoloģismu tulkošana ir viena no lielākajām tulkošanas problēmām. Darba teorētiskā daļa balstās uz Seviljas Munjosas (1993, 2002, 2013) un Korpas Pastoras (1996, 2000, 2003) pētnieciskiem darbiem kuri ir veltīti tieši parēmiju klasifikācijai un frazeoloģijas tulkošanai. Katras parēmijas ekvivalences pakāpe tiek vērtēta atbilstoši Korpas Pastoras (2003)  klasifikācijai un sasksņā ar Monas Beikeres (2010) izstrādātahai teorijas tika analizēta tulkošanas stratēgiju izvēle. Darba tapšanas laikā tika pielietotas sekojošās pētniecības metodes: salīdzinošā metode, aprakstošā metode un zinātniskās literaturā analīze un kritiskā izvērtēšana. Apkopojot pētijuma rezultātus, secinājumi liecina ka abi tulkojumi pārsvarā sasniedz tikai daļējās ekvivalences pakāpi, bieži pieļaujot kļūdas tulkojumos valodas kompetences trūkuma dēļ.",0
169,Reāliju tulkošanas stratēģijas Regīnas Ezeras romāna Aka Margeritas Karbonaro tulkojumā itāļu valodā,"Darba mērķis ir analizēt, kādas reāliju tulkošanas stratēģijas izmantotas Regīnas Ezeras romāna Aka tulkojumā, ko itāļu valodā tulkojusi Margerita Karbonaro, lai izpētītu, vai konkrēto stratēģiju izvēle ir veicinājusi avotvalodas kultūrspecifikas saglabāšanu mērķtekstā. Darbs sastāv no divām daļām. Teorētiskajā daļā tiek aprakstīti literāro tekstu tulkošanas pamatprincipi, definēts reālijas jēdziens, izklāstīti reāliju klasifikācijas veidi un tulkošanas stratēģijas. Praktiskajā daļā tiek aprakstīts pētījuma korpuss un izmantotā metodoloģija, kā arī veikta reāliju tulkošanas stratēģiju analīze. Pētījuma rezultāti liecina, ka reāliju tulkošanas procesā galvenokārt ir izmantotas tādas stratēģijas, kas saglabā avotvalodas kultūrspecifiku mērķvalodas tekstā.",0
170,Sarunvalodas leksiskie elementi Annas Gavaldas romāna 35 kilogrami cerības un to atveide Valērijas Lasovskas tulkojumā latviešu valodā,"Šajā bakalaura darbā tiek pētīta franču sarunvalodas (langage familier et populaire) leksikas elementu atveides izmaiņas latviešu valodā balstoties uz Molinas un Urtado (Molina, Hurtado) piedāvātajām tulkošanas tehnikām franču rakstnieces Annas Gavaldas romāna „35 kilogrami cerības” un tā latviešu tulkojuma ietvaros. Pētījums sastāv no teorijas sintēzes, kurā iekļauts būtiskāko tulkošanas jēdzienu, literārās tulkošanas tulkošanas specifikas, teorētisko tulkošanas analīzes rīku, kā arī sarunvalodas leksikas apskats. Pētījuma rezultāti liecina, ka konkrētas tehnikas (pieņemtais ekvivalents) neliecina par gandrīz nekādām izmaiņām, taču pārējās tehnikas (ģeneralizācija, partikularizācija u.c.) liecina par leksiskām vai ar valodas reģistru (registre) saistītām izmaiņām, kas nepieciešamas tulkošanas ekvivalences sasniegšanai.",0
171,Kultūras reālijas Nikolaja Gogoļa romānā Mirušās dvēseles un to tulkojums spāņu valodā,"Bakalaurs darbs ""Kultūras realijas N. V. Gogola romānā ""Mirušās dvēseles"" un tā tulkojumu spāņu valodā"" ir veltīts darbam ar kultūras reāliju N. V. Gogoļa dzejolī un viņa tulkojumam no krievu uz spāņu valodu. Pētījuma mērķis ir dažādās krievu reāliju grupās izmantoto tulkošanas stratēģiju analīze atbilstoši klasifikācijai, kas izmantota spāņu valodas ""Mirušās dvēseles"" tulkojumā. Analizējot dzejoļa tulkojumu, reālijas tika sadalītas dažādās grupās saskaņā ar P. Ņjumarka un V. Vinogradova jaukto klasifikāciju. Šis ir tulka izmantoto stratēģiju analīze, lai izteiktu krievu reālijas N. V. Gogoļa tulkojumā spāņu valodā. Padziļināta lasīšana ļauj labāk izprast jautājumus par šo tēmu un saprast, kādas stratēģijas tulks izmantoja, lai nodotu krievu kultūras pazīmes.",0
172,Franču valodas apguvēju starpkultūru komunikācijas stratēģijas asinhronās saziņās tiešsaistē no pieklājības teorijas perspektīvas,"Šī pētījuma mērķis ir analizēt pieklājības stratēģijas Latvijas un Kipras franču valodas apguvēju asinhronās saziņās tālsadarbības projekta ietvaros, kas tika veikts Latvijas Universitātes izglītības platformā Moodle. Šis pētījums ir balstīts uz Brauna un Levinsona (1987) pieklājības teorijas, kas nozimē, ka visi pieaugušie sabiedrības locekļi saziņas laikā ir apveltīti ar diviem universāliem aspektiem: ""pozitīvo seju"" un ""negatīvo seju"", kas katram indivīdam ir pastāvīga interese aizsargāt citu cilvēku klātbūtnē. Šī pētījuma empīriskajā daļā tika analizēti apguvēju vēstījumi, izmantojot satura analīzes un diskursa analīzes metodes. Iegūtie rezultāti parāda apguvēju izmantoto pieklājības stratēģiju un tālsadarbības kontekstā apspriesto tēmu stipru savstarpējo atkarību.",0
173,Sectarianism in Lebanon: Sport Clubs as a Case Study,"This thesis proposes that one of the main reasons why sports clubs in Lebanon cannot reach their full potential in sports is because the owners and sponsors of sports clubs, and sports organisations, have sectarian and political agendas along confessional lines. In turn, this leads to the failure of Lebanese sports clubs on a local and international scale. Sports reflect the political situation in Lebanon, as political leaders use the sports sector as a tool to deepen sectarian divisions within the country and ensure their positions of power within Lebanese society. The first part of the thesis explains some key points about the political situation in Lebanon and provides information about its ethnic and religious groups. The second part of the thesis explores the connections between political parties and sports clubs and how they affect sectarian issues in Lebanon.",0
174,"Džinni arābu kultūrā, literatūrā un reliģijā","Bakalaura darba “Džinni arābu literatūrā, reliģijā un kultūrā” mērķis ir iepazīstināt lasītāju  ar džinna tēla lomu islāmā un arābu kultūrā.  Darba pirmajā nodaļā tiek aprakstīti arābu priekšstati par to, kas ir džinni, kādas ir šo  mītisko būtņu raksturīgākās iezīmes un kāda bijusi to nozīme pirms-islāma laikā. Šajā nodaļā arī  tiek izklāstīta šo mītisko būtņu daudzveidība. Tiek aplūkoti arābu uzskati par tādiem džinnu  paveidiem, kā mērids, ifrīts, džanns, gūls, šaitāns, sīlats, šikks, karīns, nasnāss un Iblīss. Darba otrajā nodaļā tiek skaidrota ticība džinniem un to nozīme islāmā, ņemot piemērus no  Korāna. Tāpat tajā tiek aplūkotas dažādas mistiskas būtnes, kuras līdzinās džinna tēlam  Mezopotāmijas, Persijas, Taizemes un Grieķijas mitoloģijā, kā arī budismā un jūdaismā. Darba trešajā nodaļā tiek aplūkots džinna tēls arābu kultūrā un literatūrā, specifiski  “Tūkstots un vienas nakts” pasakās. Nodaļā tiek apspriestas arī arābu bailes un ticība džinnu  bīstamībai un to radītajiem postiem, kā arī arābu idejas par to, kā pret tiem pasargāties.",0
175,Arābu skatījums uz krusta karu kustību,"Bakalaura darbā tika aplūkots arābu skatījums uz Krusta karu kustību.  Šis darbs parāda, cik atšķirīgi ir Rietumu un Austrumu vēsturnieku viedokļi par Eiropas un Āzijas tautu Krustu karu cēloņiem, gaitu un rezultātiem. Darba teorētisko daļu veido Arnolda Toinbija teorija par civilizāciju izmiršanu, kā arī Samuela Hantigtona ”Civilizāciju sadursmes teorija”. Ar šo teoriju palīdzību autore analizēja Krusta karu iemeslu un to ietekmi uz arābu pasauli. Tika apskatīta zinātniskā literatūra par Krusta karu kustību, rietumnieku attieksmi pret to, ka arī par arābu skatījumu uz Krusta kariem. Pētījums tika veikts ar literatūras analīzes metodi. Darbā tika aplūkoti vairāki literatūras avoti, kas ne tikai palīdz saprast, kas bija Krusta kari, bet arī kā tie ietekmēja arābu pasauli un kas izmainīja to. Izmantoto grāmatu sniegtā informācija par Krusta kariem tika salīdzināta ar reālo skatījumu Eiropā, Latvijā, gan arābu pasaulē, lai labāk pētītu situāciju un izprastu Krusta karu kustību Rietumu pasaulē un Eiropā. Darba apjoms ir 41 lpp.  Darbs satur 2 tabulas, 6 attēlus un 2 pielikumus. Izmantoti 40 literatūras avoti.",0
176,Ķīnas Tautas Republikas dzimstības un ģimenes plānošanas likums - cēloņi un sekas,"Bakalaura darbā “Ķīnas Tautas Republikas dzimstības un ģimenes plānošanas likums- cēloņi un sekas” tiek aplūkots 1979.gadā pieņemtā “Dzimstības un ģimenes plānošanas likuma” vēsturiskā attīstība, izpilde un šī likuma radītās sekas. Bakalaura darbs izstrādāts izmantojot demogrāfijas un socioloģijas pētnieku darbus un likumu krājumu izdevumus.    Bakalaura darbs ir sadalīts 3 nodaļās. Pirmajā nodaļā ir aprakstīta “Dzimstības un ģimenes plānošanas likuma” vēsturiskā attīstība. Otrajā nodaļā ir aprakstīta “Dzimstības un ģimenes plānošanas likuma” izpilde. Trešajā nodaļā ir aprakstītas “Dzimstības un ģimenes plānošanas likuma” radītās sekas. Bakalaura darba pielikumā ir pievienotas 2 tabulas un “Dzimstības un ģimenes plānošanas likuma” tulkojums un orģinālteksts.  Atslēgvārdi: Ķīna, viena bērna politika, vispārējā divu bērnu politika, populācijas kontrole.",0
177,Ķīniešu mūzikas terapijas idejas: tradīcija un tās interpretācija 21. gadsimtā,"Music therapy is one of the oldest methods known in China and other countries for  healing patients. Many civilizations emphasized the importance of music and realized  that it could be effective in treatment and applied it. Here, music has a nourishing  emotion by influencing the depths of the soul with harmony and rhythm. When it comes to Chinese music therapy, it is often remembered that there are scenes  where the patient is only a listener and heals by listening to Chinese music. This study  also plays a role in eliminating this perception. Because the active music therapy  approaches that the patient participates in the music production process, where musical  dialogue comes to the fore, and the therapist observes the patient while producing music  are discussed in this study. The impact of music on human life, its relationship with mental health and the necessity  of music education are very important today. Music today is used as supportive therapy  for the healing of patients in contemporary societies. Therefore, various approach  techniques are used in China. Music therapy, which is slowly becoming widespread in the world, is a work I have  written to guide the people who are learning this field, to provide a better understanding  of the discipline of music therapy, to arouse curiosity, to solve problems and to fill this gap. This research has been carried out with the aim of believing that this field where  knowledge, love, creativity, energy and labor are combined and will develop and be an  important resource. Since music and approaches to music constitute the common language between people,  I have explained the studies applied on this language, and I have dealt with some  problems that have arisen and solved them. After a long period of research for this study, I decided to start with the latest emerging  medical branch of China, music therapy. What I am aiming at with this beginning is to  explain music therapy on the one hand, and to help music therapists find something of  themselves in this research, on the other hand, to help music therapy people to perceive  their own feelings. As a musician, I thought of myself during a therapy session. The  most important goal I find in the research process is to make music therapy  professionals feel that I am not only a researcher or a student, but I am also a musicist,  a knowledge of Asian culture and a humanist. In this study, you will find that I deal  with both theoretical and artistic developments. While this study aims to introduce people to music therapy, it also reveals the efforts to  convey the issues in this field in the most analytical ways. It also fills an important gap,  especially given the minority of Chinese music therapy resources. I discussed the topics in the study from a few perspectives and explained their  approaches, building system and suggestions. I wanted to address the roof that provided  the formation of my current musician identity, and the existence of a b",0
178,Daoisma elementi akupunktūrā,"Bakalaura darbs „Daoisma elementi akupunktūrā” ir veltīts ķīniešu dziedināšanas pirmsākumiem, daoisma jēdzienam un galvenokārt akupunktūrai kā daoisma daļai. Galvenais darba apskatāmais temats: daoisma koncepcija akupunktūrā.  Daoisms ir ticības sistēma un filozofija, kuru var uzskatīt par vienu no ķīniešu kultūras pamatiem. Daoisma pirmsākumi ir meklējami IV-III gs. p.m.ē, taču daoismā var atrast arī senāku uzskatu atspoguļojumu  - holisma teoriju, alķīmiju. Nevar noliegt, ka, tik ilgā laikā krājies, Ķīnas kulturālais mantojums ir caurvīts ar daoisma elementiem. Ķīniešu tradicionālā medicīna bija attīstījusies stiprā daoisma ietekmē, formulējot savu raksturīgu skatījumu uz ārstnieciskām metodēm. Mūsdienās tradicionālā ķīniešu medicīna joprojām paliek aktuāla. Pasaule tiek konstatēti vairāki gadījumi, kad ārsti dažādu iemeslu pēc iesaka izmēģināt tradicionālus ārstnieciskus līdzekļus, zāles un metodes, nevis konvencionālo mūsdienu medicīnu. Pateicoties tam, interese par tradicionālās medicīnas metodēm, tostarp akupunktūru, pieaug ne tikai Ķīnā, bet arī pasaulē. Darba mērķis nav izkliedēt kritiku par tradicionālās medicīnas ārstēšanas metodēm, bet gan apsvērt medicīnu kā svarīgu kultūras aspektu, kas veidojās daoisma ietekmē. Pirmā darba daļa tiek veltīta iepazīstināšanai ar daoisma jēdzienu un daoisma pamatkoncepciju skaidrojumu. Daoisma galvenā koncepcija ir dao - ceļš, kosmiskās kārtības avots un princips, dzīvības spēka plūdums. De bieži apzīmē darbību, kas izpaužas cilvēkā no dao. Trešais jēdziens ir vuvei, ko varētu interpretēt kā „ir nepieciešams saprast, kad palikt pasīvam (bez rīcības)”. Otrā darba daļa ir veltīta tradicionālās ķīniešu medicīnas analīzei no daoisma skatupunkta, ieskaitot holisma, piecu elementu teorijas, cji enerģijas, sjue, jiņ-jan un dzan-fu teoriju atspoguļojumu apskatu tajā.  Trešā daļa veltīta tieši akupunktūras metodes analīzei. Akupunktūra kā zinātne aizsākās jau pirms vairāk nekā 2500 gadiem un kopš tā laika ir pastāvīgi attīstījusies. Akupunktūras metode ir balstīta uz īpašu „akupunktu” aktivizēšanu ar adatu palīdzību. Plašā skatienā ķīniešu akupunktūras ārstēšanas mērķi ir: atbloķēt meridiānus (dzjinluo), kas ir kanāli, pa kuriem plūst dzīvības enerģija - cji,  aktivizēt asins (sjue) un cji enerģijas cirkulāciju, harmonizēt jiņ un jan elementus pacientā.",0
179,Muhammada tēls Eiropas literatūrā: salīdzinājums ar islāma literatūru,"Bakalaura darba nosaukums ir “Muhammada tēls Eiropas literatūrā: salīdzinājums ar islāma literatūru”. Darbā tiek apskatīts kā veidojies Muhammada tēls viduslaiku Eiropā un kāds tas ir mūsdienu Eiropas un ASV literatūrā.  Mūsdienu Eiropas un ASV Muhammada tēls arīdzan tiek salīdzināts ar islāma Muhammada tēlu.  Darba 1. nodaļā apskatīta Muhammada nozīme musulmaņu kultūrā, musulmaņu literatūrā aprakstīts Muhammada raksturojums un morālās īpašības, Muhammada nozīme islāmā un ietekme uz arābu kultūru, un kristietības un jūdaisma ietekme uz islāmu.  Darba 2. nodaļā apskatīta izpratne par Muhammadu Eiropā, pirmie Eiropas iespaidi un ziņas par pravieti, salīdzināts kristietības pravietis Jēzus Kristus ar islāma pravieti Muhammadu. Otrās nodaļas pēdējā nodaļā apskatīta islāma ietekme uz Eiropas attīstību.  Darba 3. nodaļā apskatīts Muhammada tēls mūsdienu Eiropas un ASV literatūrā, kas salīdzināts ar Muhammada tēlu islāmā, apskatīti negatīvās attieksmes cēloņi pret Muhammadu un islāmu. Šīs nodaļas pēdējā nodaļa veltīta, lai apskatītu musulmaņu pretreakcijas un politkorektumu. Darbā tika izmantoti Buhārī un Muslima krājumu hadīsu apkopojumi, U. Bērziņa Korāna atdzejojums no arābu valodas, Bībele, zinātniskā un sekundārā literatūra un internetā pieejamie avoti. Darba autore izmantoja Korāna izpēti, Buhārī un Muslima krājumu hadīsu analīzi Bībeles analīzi. Darbā tika izmantota arī vēsturiski kritiskā pētījuma metode, lai analizētu izvēlētos literatūras avotus.  Darba autores mērķis ir uzzināt kādi Eiropā ir bijuši pirmie iespaidi par Muhammadu, noskaidrot, kā šie iespaidi ir mainījušies mūsdienu Eiropas literatūrā, klāt apskatot arī mūsdienu ASV autoru izteiktos viedokļus par Muhammadu. Darba pēdējā nodaļā mūsdienu Eiropas un ASV literatūras autoru viedokļi tiek salīdzināti ar musulmaņu autoru uzskatiem par Muhammadu, lai izvērtētu dažādo kultūru mūsdienu skatījumu uz Muhammadu. Darbs sastāv no ievada, 3 nodaļām, 22 apakšnodaļām, secinājumiem, kopsavilkuma latviešu un angļu valodā, un izmantotās literatūras saraksta.",0
180,Šerloks Holmss kā neoromantisks tēls romānā un 2010. gada ekranizācijā,"Šis maģistra darbs ir veltīts Šerloka Holmsa attēlojumam Artūra Konana Doila romānos, detektīvstāstos un vienā ekranizācijā. Pētījuma mērķis ir noteikt vai šis tēls satur visus neoromantisma tēlam raksturīgus elementus un atbilst neoromantisma tēla aprakstam. Tika analizēti sekojoši Artura Konana Doila darbi, “Edīte purpura toņos” (1887), “Četru zīme” (1890), “Šerloka Holmsa piedzīvojumi” (1892), “Bāskervilu suns” (1902), kā arī viena ekranizācija ‘Šerloks” (2010). Pielietotā pētījuma metode ir salīdzinošā analīze, teksta analīze un teksta interpretācija. Apkopotie dati ļauj secināt, ka gan romānos, gan detektīvstāstos, gan ekranizācijā Šerloka Holmsa tēls satur visus neo-romantisma varonim raksturīgos elementus un var tikt uzskatīts par neoromantisku tēlu.",0
181,Tēlainas valodas elementi TED prezentācijās,"Šī bakalaura darba mērķis bija atklāt, kāds ir iemesls, kāpēc epiteti, metaforas un hiperbolas tiek izmantotas TED prezentācijās, kas tālāk iedalās kādu epitetu un metaforu veidi tika izmantoti šajās prezentācijās, un atklāt, kad šie trīs specifiskie tēlainas valodas elementi tiek izmantoti.  Izpētot šī pētījuma teorētisko daļu, kas sastāvēja no vairāku autoru sniegtajām definīcijām, tika secināts, ka šie trīs tēlainas valodas elementi publiskajās runās veic ievērojamu lomu, pievienojot tēlainību, vērš uzmanību un izplata informāciju. Un pēc daudzu TED prezentāciju videoierakstu novērošanas, divdesmit no tām tika izvēlētas tālākai izmeklēšanai, kur kļuva skaidrs, ka visi no tiem ietver vairākus tēlainas valodas elementus, kas piešķir īpašu nozīmi. Lai sekmīgi veiktu šī pētījuma analīzi, diskursa analīze tika izvēlēta kā pētījuma metode un videoierakstu novērošana tika izvēlēta kā datu vākšanas rīks, tādēļ var secināt, ka katram izvēlētajam tēlainas valodas elementam ir savs iemesls lai tas tiktu pielietots, tas ir vai nu apzināti, lai panāktu izpratni, pievērstu uzmanību, izplatītu ziņu vai tas ir arī nejauši runātāja uzaudzināšanas, rakstura vai noskaņojuma dēļ. Šis bakalaura darbs sastāv no četrdesmit deviņām lapām, ieskaitot divdesmit tabulas un trīs diagrammas, kas atspoguļo apkopotos rezultātus pārredzamā veidā.",0
182,Speciālo nozaru angļu valodas tirgzinības kursa izstrāde uzņēmumam X,"Tirgvеdībа ir uzskаtāmа раr uzņēmumа nеаtņеmаmu dаļu, it īраši jа tаs dаrbоjаs stаrрtаutiskаjā biznеsа vidē. Tоmēr nе visi stаrрtаutiskо uzņēmumu dаrbiniеki brīvi рārvаldа аngļu vаlоdu, it sеvišķi kаs аttiеcās uz sреciālо nоzаru аngļu vаlоdu. Līdz аr tо, šīs рētījums ir раrеdzēts sреciālо nоzаru аngļu vаlоdаs tirgzinībаs kursа izstrādеi аstоņiеm dаrbiniеkiеm, kаs strādā uzņēmumā X, lаi раlīdzētu viņiеm еfеktīvi рildīt ikdiеnаs dаrbа рiеnākumus. Mаģistrа dаrbā tiеk рiеliеtоtа situācijаs аnаlīzе kā еmрiriskā рētījumа mеtоdе, jо tā ļаuj sаvstаrрēji sаistīt tеоriju аr еmрīriskiеm dаtiеm un risināt kоnkrētās рrоblēmаs dаrbа viеtā. Kаs аttiеcās uz gаlvеnаjiеm sеcinājumiеm, vаjаdzībаs аnаlīzеs rеzultātā tikа аtklāts, kа uzņēmumа X dаrbiniеkiеm trūkst runāšаnаs un rаkstīšаnаs рrаsmеs. Uz šī раmаtа tikа izvеidоts sреciālо nоzаru аngļu vаlоdаs kurss аr mērķi рilnvеidоt trukstоšās рrаsmеs un iеgūt jаunās zināšаnаs mārkеtingа tеrminоlоģijā.",0
183,Angļu-latviešu motokrosa terminu vārdnīcas modeļa izstrāde,"Sportā izmantojamā valoda ir interesanta un salīdzinoši maz izpētīta tēma, ir sastādītas vairākas ar sportu saistītas vārdnīcas, bet nevienas vārdnīcas attiecībā uz motokrosu un tajā biežāk izmantoto valodu. Pētījuma tēma ir saistīta ar šo jomu, jo tā ir maz pētīta un varētu būt potenciāli noderīga cilvēkiem šajā jomā. Pētījuma galvenais mērķis ir atklāt būtiskāko ar motokrosu saistīto leksiku, izpētīt un analizēt vārdnīcas lietotāju vajadzības un sastādīt nelielu specializētu angļu-latviešu valodas tiešsaistes vārdnīcas modeli. Izmantotā pētījuma metodes ir īstenotas ar lietotāju pētījuma palīdzību, korpusa izveidi un analīzi, lai nodrošinātu izmantotos terminus vārdnīcas modelī. Rezultāti attaisnoja Angļu-latviešu motokrosa terminoloģijas vārdnīcas nepieciešamību, sportā iesaistīto cilvēku vajadzību dēļ.",0
184,Somu jēgeru tēls Somijas presē no 1915. līdz 1920. gadam,"Bakalaura darbā „Somu jēgeru tēls Somijas presē no 1915. līdz 1920. gadam” tiek apskatīta Somijas presē publicētā informācija minētaja laikā posmā, kā arī šo publikāciju ietekme uz somu jēgeru tēla veidošanos.  Darba mērķis ir apkopot un analizēt medijos publicēto informāciju, lai noteiktu to ietekmi uz jēgeru tēla veidošanos Somijas presē. Šī mērķa sasniegšanai tika izmantoti vēsturiskie materiāli, lai gūtu priekšstatu, kāda ir bijusi jēgeru loma un nozīme sabiedrībā vēstures kontekstā. Tika apskatītas un analizētas arī preses publikācijas, pateicoties kurām, tika iegūta atbilde uz jautājumu – kā Somijas presē tika attēloti somu jēgeri.",0
185,Biznesa angļu valodas mācīšanās aplikāciju salīdzinošā analīze,"Mūsdienās ir palielinājies mobilo aplikāciju lietojums valodu apguvē, jo tās ir viegli pieejamas, ērti lietojamas, to lietošanai nav nepieciešams īpašs aprīkojums, kā tikai viedtālrunis vai planšetdators, turklāt, pieejamās mobilās aplikācijas lielākoties ir bezmaksas. Pētījumā tika izmantota kvalitatīvā gadījuma izpētes metode, kuras mērķis bija gūt priekšstatu par biznesa angļu valodas mobilajām aplikācijām, kā arī veikt izvēlēto aplikāciju kvalitātes analīzi, balstoties uz teorētiskās literatūras analīzes rezultātā iegūtajiem vērtēšanas kritērijiem. Pētījuma rezultāti liecina, ka mobilās aplikācijas var tikt izmantotas kā papildus materiāls tradicionālajai biznesa angļu valodas programmai, ja kāds vēlas apgūt, piemēram, papildus biznesa leksiku pašmācības ceļā tiešsaistē. Turklāt abas izvēlētās mobilās aplikācijas var tikt izmantotas kopā, jo tās papildina viena otru, tas ir, katrai ir dažādi temati, uzdevumi, vārdu krājums, u.t.t. Ir secināts, ka izvēlētās mobilās aplikācijas ir kvalitatīvi biznesa angļu valodas apguves līdzekļi, ja tās tiek lietotas kopā un tikai kā papildus materiāls.",0
186,Laika-aspekta formu lietojums filmu recenzijās,"Recenzijas ir žanrs filmu producēšanas jomā un liels skaits recenziju katrai jaunajai filmai ir atrodams vairākos medijos un tiešsaistes platformās. Ir tikuši veikti pētījumi par stilistiskajiem aspektiem, kas veido filmu recenzijas interneta laikmetā. Gramatisko pētījumu trūkums filmu recenzijās veicina turpmākus pētījumus šajā jomā. Tādēļ, šī pētījuma mērķis ir pētīt laika-aspekta formu biežumu un pielietojumu tiešsaistes filmu recenzijās. Lai sasniegtu mērķi, tika izmantotas divas pētnieciskās metodes biežuma analīze un diskursa analīze. Analīzes apkopotie dati atklāja, ka visbiežāk izmantotās laika-aspekta formas tiešsaistes filmu recenzijās bija vienkāršā tagadne un vienkāršā pagātne, kuras pielietotas, lai apzīmētu stāvokļus, lai sniegtu kopsavilkumus un lai aprakstītu faktus. Tālāka rezultātu interpretācija parādīja, ka laika-aspekta formu pielietojums atbalstīja filmu recenziju raksturīgos teksta elementus vērtējumus, kritiķa viedokli, kopsavilkumu sniegšanā, un ticamības celšanā.",0
187,Kolektīvā rakstīšana akadēmisko kompetenču attīstībā,"Sadarbība ir svarīga izglītības sastāvdaļa. Viena no visplašāk pētītākajām un slavētākajām kolektīvās mācīšanās metodēm ir kolektīvā rakstīšana, ko bieži izmanto valodu apguvē. Akadēmiskā rakstīšana ir neatņemama augstākās izglītības sastāvdaļa, un akadēmisko kompetenču attīstīšana ir būtiska, lai nodrošinātu sekmīgu akadēmisko sniegumu. Lai arī akadēmiskās kompetences nozīme ir nenoliedzama, kolektīvās rakstīšanas ietekme uz studentu akadēmisko kompetenču attīstību nav plaši pētīta. Tāpēc šī pētījuma mērķis ir izpētīt kolektīvās rakstīšanas efektivitāti akadēmisko kompetenču attīstībā. Lai sasniegtu mērķi, tika veikts gadījuma pētījums, kurš sevī iekļāva eksperimentu un anketēšanu. Pētījuma dalībnieki bija 12 angļu filoloģijas pirmā kursa studenti. Eksperimenta laikā studenti individuāli un kolektīvi rakstīja salīdzināšanas/kontrasta rindkopas. Studentu rindkopu analīze atklāja, ka kolektīvā rakstīšanā ir efektīva aktivitāte veidojot augstākas formalitātes tekstus, kā arī veidojot pareizas rindkopu struktūras. Tomēr rezultāti uzrādīja nelielu efektivitāti teksta leksiskā blīvuma un garuma palielināšanā. Turklāt rezultāti atklāja, ka kolektīvā rakstīšana nav efektīva metode teksta garuma palielināšanā. Anketēšanas rezultāti liecina, ka studentiem ir pozitīva attieksme pret kolektīvo rakstīšanu. Pētījuma rezultāti liek secināt, ka kolektīvā rakstīšana ir efektīva, uzlabojot dažus akadēmiskās kompetences aspektus, bet neefektīva, uzlabojot citus.",0
188,"Daiļliteratūras tulkošana svešvalodā, balstoties uz M.Semjonovas romāna “Valkīrija” izmēģinājuma tulkojumu angļu valodā","Tulkošanas metode tiek definēta pēc avota teksta žanra. Lai gan daudzas tulkošanas problēmas tiek uzskatītas par vispārīgām (ko nosaka gramatiskās un sintaktiskās atšķirības avota valodā un mērķa valodā, ir arī unikāli aspekti, kas jāņem vērā, nodarbojoties ar konkrētu žanru. Galvenais pētījuma temats un mērķis bija izpētīt specifiskus aspektus, tulkojot vēsturiskos romānus. Vajag pieminēt papildu izaicinājumu, jo tulkojums tika veikts svešvalodā (angļu valodā). Izmantotās pētījuma metodes bija gan teorētiskas, gan praktiskas: darba pirmā daļa ietver teorētisko informāciju par daiļliteratūras tulkošanu,  īpaši tiek izpetīta īpašvārdu, toponīmu un citu aspektu tulkošana. Darba otrajā daļā tiek piedāvāta atsevišķu vienību (īpašvārdu, toponīmu utt.) tulkošanas analīze, piemēri tiek ņemti no M. Semjonovas vēsturiskā daiļliteratūras romāna “Valkīrija”, kā arī to pašu vienību salīdzinošā analīze ar E. Vodolazkina romāna “Laurus” angļu valodas tulkojumu. Pētījuma rezultāti palīdzēja identificēt vēsturiskās daiļliteratūras tulkošanas galvenās stratēģijas un izklāstīt visefektīvākās pieejas tulkošanai līdzīgā žanra romānos.",0
189,"Rekonstrukcijas utopija krievu emigrācijas literatūrā (P. Krasnovs, I. Naživins) un mūsdienu krievu literatūrā (V. Sorokins, T. Tolstaja)","Darbs ir veltīts rekonstrukcijas utopiju iezīmju izskatīšanai, krievu emigrācijas literatūrā uz P. Krasnova romāna «Aiz dzelkšņa » un I. Naživina stāstu apkopojuma «Nākotnes sausmiglā» piemēriem, un mūsdienu krievu literatūrā uz T. Tolstojas romāna «Kisj» un V. Sorokina stāsta «Opričnika diena» piemēriem, kā arī to salīdzinājumam savā starpa. Darba mērķis ir atklāt līdzīgas un atšķirīgas iezīmes krievu emigrācijas un mūsdienu krievu rekonstrukcijas utopiju literatūrā. Īpašu uzmanību darba autors velta utopisko apakšžanru specifiskām īpašībām — utopijai, distopijai, antiutopijai, bēgšanas utopijai (check correct tranlsation) un īpaša uzmanība tiek veltīta rekonstrukcijas utopijai. Darbs tiek dalīts divās daļās. Pirmajā daļā tiek raksturoti utopijas fenomena galvenie teorētiskie aspekti, otrajā daļa tiek izskatīti rekonstrukcijas utopiju darbu īpašības. Darbs var ieinteresēt filologus kas turpina pētīt rekonstrukcijas fenomenu un tiem kas turpina salīdzināt emigrantu un mūsdienu literaturas darbus.",0
190,Koncepts ''mokas'' krievu un latviešu valodiskajā pasaules redzējumā,"Darbs ir veltīts koncepta “mokas” salīdzinošajam aprakstam krievu un latviešu valodiskajā pasaules redzējumā. Tā mērķis ir atklāt, aprakstīt un salīdzināt komponentus, kas ietilpst krievu koncepta “мучение“ un latviešu koncepta “mokas” struktūrā un kas ir atainoti vārdu мука, мучение, мучиться un mokas, mocības, mocīties, kas visbiežāk verbalizē šos konceptus, nozīmēs. Izmantojot semantiskās analīzes metodes sinhronijā un daļēji diahronijā, autore aplūko vārdu мука, мучение, мучиться un mokas, mocības, mocīties leksikogrāfiskās definīcijas krievu un latviešu skaidrojošās vārdnīcās, kā arī to lietošanas kontekstus krievu un latviešu valodā. Turklāt tiek analizēti rezultāti, kas iegūti asociatīvā eksperimenta rīkošanas ceļā. Darbs sastāv no četrām daļām. Pirmajā daļā tiek aplūkoti konceptu izpētes galvenie teorētiskie jautājumi, otrajā tiek noteikta produktīvākā pieeja to salīdzinošajam aprakstam; trešajā un ceturtajā daļā secīgi, atbilstoši izvirzītiem uzdevumiem, tiek atklāti, aprakstīti un salīdzināti komponenti, kas ietilpst konceptu “мучение” un “mokas” struktūrā. Pētījums var ieinteresēt kognitīvos lingvistus, psiholingvistus un kulturologus, kā arī visus, kam ir interese par šiem jautājumiem.",0
191,Caur neiespējamām praksēm pretī morālei un ētikai: Zero Waste Latvijā,"Šis maģistra darbs pēta pretrunas individuālā Zero Waste praksē. Teorētiskajam ietvaram esmu izvēlējusies Katrīnas Vhīleres (Wheeler 2017) trīs līmeņu karkasu 'morālās ekonomijas' analīzei patēriņa kontekstā. Tā kā Vhīleres ietvars nesniedz precīzu definīciju jēdzienam 'morāls', es esmu tam pievienojusi Zigona (Zigon 2017) 'morālā lūzuma' un 'ētiskā pieprasījuma' analītisko pieeju. Pētījuma veikšanai tika izmantotas tādas metodes kā līdzdalīgais novērojums, valsts likumdošanas analīze, sociālo mediju etnogrāfija, kā arī neformālās un nestrukturizētās intervijas. Darbā secināts, ka vēlme piedalīties Zero Waste praksēs sakņojas dažāda veida 'morālajos lūzumos', kas saistīti ar patēriņu. Zero Waste tiek uztverts kā vispiemērotākais veids kā piepildīt 'ētisko pieprasījumu', kas izveidojies attiecībā pret patēriņa praksēm.",0
192,Veselības aprūpe Latvijā: depresijas pacientu perspektīva,"Maģistra darbā tiek aplūkota veselības aprūpes sistēma Latvijā depresijas pacientu perspektīvā, koncentrējoties uz to, kā indivīda izpratne par depresiju ir saistīta ar to, kā tiek meklēta palīdzība. Šajā pētījumā tiek demonstrēta plašāka izpratne par veselības aprūpes sistēmām, izmantojot A. Kleinmana teorētisko perspektīvu. Kleinmana skaidrojošais modelis tiek izmantots gan kā teorētiska, gan metodoloģiska pieeja. Galvenās datu ievākšanas metodes ir padziļinātas, daļēji strukturētas intervijas un teksta un vizuālo materiālu analīze. Lai empīriskos datus interpretētu, skaidrojošā modeļa pieeja tiek pielāgota, kontekstualizējot to postsociālisma perspektīvā. Šis pētījums atklāj, ka depresijas pacienti pieredz depresiju kā kontroles zudumu, tāpēc palīdzības meklēšana tiek organizēta, lai atgūtu spēju pārvaldīt savu dzīvi.",0
193,Dzimtes dualitātes: Sieviešu pašpalīdzības kursu gadījums Rīgā,"Šajā maģistra darbā tiek analizēts kursu gadījums Rīgā, kas māca sievietēm, kā kļūt sievišķīgākām un dzīvot saskaņā ar noteiktiem sievišķības principiem, lai uzlabotu savu dzīvi un attiecības, ar mērķi padziļināt antropoloģisko izpratni par to, kā dzimte tiek konstruēta un izdzīvota. Šis pētījums skaidro, kā šajos kursos dzimte tiek dabiskota un balstīta dualitātēs, kādas īpašības tiek piedēvētas vīrišķībai un sievišķībai, un kāpēc sievietes uzskata par svarīgu mācīties par sievišķību un dzīvot saskaņā ar sievišķības principiem. Pētījumā tiek secināts, ka šie kursi ir balstīti postsociālisma, postfeminisma un neoliberālisma kontekstos, un tie aicina sievietes mainīt un attīstīt sevi, lai būtu apmierinātākas ar dzīvi un attiecībām, kā arī iedzīvina to, ka no sievietes tiek sagaidīts ilgstošs, nepārtraukts emocionālais darbs un atbildība.",0
194,Mutiskā tulkošanas pasūtījuma izpildes sadalījums darba posmos,"Maģistra darba tēma “Mutiskā tulkošanas pasūtījuma izpildes sadalījums darba posmos” ir izvēlēta, jo labi paveikta tulka darba pamatā ir atbilstošo darba soļu laba izpilde.  Darbā ir analizēta tulkojumzinātnē pieejamā literatūra par tulka darba izpildi. Atziņas gūtas par katru no veicamajiem darba posmiem un to savstarpējo saistību. Kā arī ir sniegts ieskats mutiskās tulkošanas nozares tirgus apstākļos un biznesa kontaktu veidošanas nosacījumos.  Atslēgvārdi: mutvārdu tulkošana, tulks, gatavošanās, izpilde, klienti.",0
195,Somu valodas verba “laskea” polisēmijas skaidrojums kognitīvajā lingvistikā,"Bakalaura darba “Somu valodas verba “laskea” polisēmijas skaidrojums kognitīvajā lingvistikā” mērķis ir noskaidrot “laskea” verba nozīmju semantiskās attiecības saskaņā ar kognitīvo lingvistiku. Darba pirmajā daļā ir apkopota teorētiskā literatūra par polisēmiju kognitīvajā skatījumā. Teorētiskajā daļā sniegts vispārīgs ieskats par kategorizāciju, prototipu pieeju un polisēmiju kognitīvajā semantikā. Ir apskatīts polisēmijas un homonīmijas nošķiršanas jautājums, polisēmijas atspoguļošanas iespējas, kā arī jaunu vārda nozīmju rašanās iespējas ar metaforu un metonīmijas palīdzību. Darba praktiskajā daļā ir apskatīta “laskea” verba etimoloģija, ir analizētas “laskea” verba dažādās vārdnīcās sniegtās nozīmes un semantiskās attiecības starp tām, kā arī, izmantojot dažus piemērus, uzzīmēts vārda nozīmju tīkls. Darba rezultātā noskaidrojās, ka “laskea” verba nozīmes ir savā starpā saistītas, dažas nozīmes ir vairāk saistītas, citas – mazāk, un jaunas nozīmes rodas, izmantojot metaforas un metonīmiju.",0
196,"Politkorektums: sabiedrības kustība, ieviešot izmaiņas valodā","Maģistra darbs izstrādāts angļu valodā. Šī darba apjoms ir 60 lappuses. Darbs satur 3 tabulas, 12 attēlus un 30 izmantotās literatūras avotus. Maģistra darba mērķis ir uzzināt vai politkorektumam, ieviešot izmaiņas valodā, ir vairāk negatīva vai pozitīva nokrāsa. Darba izstrādei izmantotas tādas pētījuma metodes kā teorētiskās literatūras aprakstošā metode. Pētījuma empīriskajai daļai dati no sabiedrības iegūti ar aptaujas palīdzību. Iegūtie dati apstrādāti un analizēti kvalitatīvi un kvantitatīvi.  Maģistra darbā apkopoti secinājumi, kuros minēts cik ietekmējošs ir politkorektums, kad tiek runāts par izmaiņām valodā. Atslēgvārdi: politkorektums, sociāla kustība, vārda brīvība, aptauja.",0
197,"Baltijas valstis kā robežvalstis starp Eiropas Savienības, NATO un Krievijas drošības politikām","Maģistra darbs analizē drošības jēdzienu, salīdzinot, kā Eiropas Savienība (ES) un Krievija attiecas pret savām kaimiņvalstīm, īpašu uzmanību pievēršot Baltijas valstīm kā robežvalstīm starp ES, NATO un Krievijas īstenotās drošības politikas praktiskajiem pielietojumiem reģionā. Izmantojot teorētisko pētījumu analīzi, darbā tiek apskatīta literatūra un analizēti materiāli no dažādiem avotiem, piemēram, zinātniskās literatūras, pētniecības darbiem, politikas dokumentiem, rakstiem, zinātniski-pētnieciskajiem žurnāliem, intervijām un ziņu avotiem. Darbs ir Krievijas, ES un NATO drošības politikas praktisko pielietojumu apkopojums, novērtējums un analīze Baltijas valstīs. Tas identificē un apraksta iespējamos draudus, izaicinājumus un turpmākās nākotnes attīstības tendences ES, NATO, Baltijas valstu un Krievijas drošības attiecībās. Darbā ir izvērtēts iespējamo drošības apdraudējumu un ievainojamību apkopojums un novērtējums Baltijas reģionā, aprakstot iespējamos nākotnes notikumus, sniedzot iespējamos risinājumus, norādot potenciālas darbības, kuras būtu iespējams un nepieciešams veikt, lai nodrošinātu stabilitāti un drošību Baltijas valstīs. Analīzei tiek izmantoti dažādi politiskie dokumenti, zinātniski pētnieciskā literatūra un notikumu analīzes raksti. Tāpat arī intervijas ar politiķiem, lai uzskatāmāk raksturotu un izskaidrotu notikumus, politiskos procesus un to sekas. Maģistra darbā veiktais pētījums un iegūtie rezultāti varētu būt noderīgi politikas veidotājiem ne tikai visās trijās Baltijas valstīs, bet visā Baltijas jūras reģionā un Eiropas kopienā, izstrādājot turpmākas stratēģijas miera un stabilitātes nodrošināšanai Baltijas reģionā. Darbs var būt arī par pamatu, izstrādājot jaunu lekciju kursu Baltijas jūras reģiona studiju programmā papildinot to ar sociāli-politisko tēmu.",0
198,Arhetipi “Tūkstoš un vienas nakts pasakās” un latviešu tautas pasakās,"Bakalaura darba “Arhetipi “Tūkstoš un vienas nakts pasakās” un latviešu tautas pasakās” mērķis ir atrast gan kopīgo, gan atšķirīgo abu tautu pasaku tēlos, veidu, kā arhetipi izpaužas šajās pasakās, kādas ir viņu īpašības un darbības un, kā ar tām šie arhetipi pauž tautas mentalitāti, vērtības un uzskatus. Bakalaura darbs sastāv no četrām nodaļām: Pirmajā nodaļā tiek apskatīts teorētiskais materiāls par “Tūkstoš un vienas nakts pasakām”, to vēsturi un pirmajiem tulkojumiem gan Eiropā, gan Latvijā. Otrajā nodaļā tiek apskatītas latviešu tautas pasakas, to vēsture un “Latviešu tautas brīnumpasakas”. Trešajā nodaļā autore apskatījusi teorētisko materiālu par K. G. Junga arhetipiem un V. Propa aktantiem. Ceturtajā nodaļā autore veikusi pētījumu un datu apkopojumu par arhetipiem un aktantiem abu pasaku krājumos. Iegūtie dati tika analizēti un salīdzināti. Darba rezultātā tika izdarīts secinājums, ka “Tūkstoš un vienas nakts pasakām” un “Latviešu tautas pasakām” ir ļoti daudz gan kopīgu, gan atšķirīgu arhetipu. Darba izstrādē tika izmantotas grāmatas, publikācijas un zinātniskā literatūra. Darbs sastāv no 40 lappusēm, tajā ietverti 2 pielikumi. Darba izstrādē izmantots 21 literatūras avots.",0
199,Skandināvu personvārdu atveide Latvijas mediju vidē,"Mūsdienās arvien vairāk iedzīvotāju informāciju iegūst caur elektroniskajiem plašsaziņas līdzekļiem, kuros var izlasīt jaunākās ziņas par notikumiem pasaulē. Samērā daudz ir ziņas, kas ir veltītas dažādām atpazīstamām svešzemju izcelsmes personām, piemēram, sportistiem, mūziķiem, politiķiem, utt. Lasītājam var būt zināms personas vārds oriģinālvalodā, tādēļ tas ir viens no iemesliem, kāpēc personvārda pareiza atveide interneta medijos un ne tikai ir būtiska. Maģistra darbā tika pētīts, cik atbilstoši pastāvošajām vadlīnijām Latvijas interneta medijos tiek atveidoti skandināvu, precīzāk, zviedru un norvēģu cilmes personvārdi. Tika izvirzīta hipotēze par to, ka dažādos Latvijas interneta ziņu portālos vienu un to pašu personvārdu atveide var atšķirties, piemēram, var pastāvēt vārda atveides paralēlvarianti, utt. Pētījuma mērķim tika izvēlēti trīs Latvijas interneta ziņu portāli – DELFI, TVNET un LSM un visos trijos portālos tika sameklēti 122 personvārdu atveides piemēri, kuri tad tika salīdzināti un analizēti. Kā pētījuma metode tika izvēlēta satura analīze, jo tā tika uzskatīta par vispiemērotāko pētniecības metodi, ņemot vērā pētījuma sfēru un pētījuma priekšmetu. Pēc pētījuma gaitā iegūtajiem rezultātiem, var secināt, ka skandināvu cilmes personvārdi interneta medijos lielākoties tiek atveidoti atbilstoši vadlīnijām un bet dažādos portālos var pastāvēt atšķirības to pašu personvārdu atveidē.",0
200,Lībiskais dialekts rakstos un publiskā runā,"Maģistra darbā „Lībiskais dialekts rakstos un publiskā runā” veikta Vidzemes un Kurzemes lībisko izlokšņu izpēte publiska lietojuma apstākļos. Analizējamajā materiālā ietverti gan teksti, gan runas paraugi, īpašu uzmanību pievēršot pieraksta precizitātei un lietojuma sistēmiskumam. Pētīta arī izlokšņu lietojuma dinamika. Balstoties uz publiski pieejamiem televīzijas raidījumiem un interneta materiāliem, tāpat tekstiem, maģistra darbā apkopota informācija par lībiskā dialekta lietojumu publiskā telpā mūsdienās. Veiktā publiskas dialektālās runas analīze latviešu dialektoloģijā ir novitāte. Publiskās runas un tekstu materiāls analizēts, izmantojot darbus latviešu dialektoloģijā un areālajā lingvistikā. Noskaidrota dialektam raksturīgāko parādību atveides precizitāte. Izveidots pārskats par lībiskā dialekta tekstu pierakstam izmantotajiem paņēmieniem. Darbā iekļauts arī vispārīgs pārskats par latviešu valodas dialektu mainību un to pētniecību no 19. gadsimta līdz mūsdienām. Maģistra darba mērķis ir izpētīt lībiskā dialekta dinamiku publiskajā telpā — gan rakstos, gan runā, kā arī analizēt paņēmienus, kas izmantoti lībiskā dialekta izlokšņu pierakstam. Galvenie pētījuma objekti ir piecas raidījuma cikla „Dzirdi balsis ar Kārli Kazāku” sērijas, Andra Šermukšņa stāsti D. Kļavas un G. Bojāra īsfilmā „Runātāji”, J. Kursītes-Pakules un I. Indriksones teiktais Saeimas deputāta zvērests, Veltas Skurstenes stāsta lasījums, lībiskā dialekta mēmes u. c. sīkāki teksti.   Atslēgvārdi: lībiskais dialekts, Kurzemes lībiskās izloksnes, Vidzemes lībiskās izloksnes, dialekts rakstos, dialekts publiskā runā.",0
201,Lietvārda dzimtes svārstības mūsdienu latviešu valodā,"Bakalaura darba tēma ir „Lietvārda dzimtes svārstības mūsdienu latviešu valodā”. Bakalaura darba mērķis ir izpētīt teorētisko literatūru par dzimtes kategoriju un analizēt amatu un profesiju nosaukumus, nedzīvu priekšmetu nosaukumus, kā arī citus lietvārdus, kuriem mūsdienu latviešu valodā novērojamas dzimtes svārstības. Bakalaura darbs sastāv no trīs nodaļām. Pirmajā nodaļā „Lietvārda dzimtes kategorijas raksturojums” ir apkopota teorētiskā literatūra par lietvārda dzimtes kategoriju, dzimtes saistību ar vārda bioloģisko dzimumu, kā arī dzimšu svārstībām. Otrajā nodaļā „Lietvārda dzimte amata, profesijas un citos nosaukumos” aprakstītas svārstības oficiālā saziņā profesiju, amata nosaukumos, kā arī dažādu agrāk neitrālu, taču mūsdienās stilistiski ekspresīvu vārdu formu lietojums sarunvalodā. Trešajā nodaļā „Nedzīvi priekšmeti un dzimtes lietojuma svārstības” analizēts dzimšu lietojums vārdos, kuri nosauc nedzīvus priekšmetus – vielas, ķermeņa daļas, kā arī augus. Darba noslēgumā apkopoti secinājumi, kā arī izmantotās literatūras un avotu saraksts. Atslēgvārdi: dzimtes kategorija, sieviešu dzimte, vīriešu dzimte, dzīvums, gramatiska transpozīcija.",0
202,Maskulinitāte mūsdienu Latvijas vīriešu autoru dzejā,"Maģistra darbā tiek pētīta pēdējo desmit gadu (2008–2018) publicētā vīriešu autoru dzeja, ko sarakstījuši autori vecumā no 30–40 gadiem (1979.–1988. gada paaudze), ar nolūku izpētīt to, kādos veidos tiek atainota maskulinitāte šajā mākslas formā, kā šie atainojumi atšķiras gan viena autora daiļrades ietvaros, gan arī starp dažādu autoru darbiem un kā maskulinitātes atveide ir attīstījusies šajā laika ietvarā. Maģistra darbs ir iecerēts kā teorētisks un praktisks ievads maskulinitātes pētīšanai dzejā, kas līdz šim ir tikusi atstāta novārtā, salīdzinot ar femīno aspektu pētīšanu. Pētījumā tiek secināts, ka attiecīgi konkrēta hegemonija un dzimumlomas var visizteiktāk parādīties attiecībā uz sieviešu atainojumu un secīgi arī attiecībām, tomēr vīriešu tēlu un arī „liriskā es"" kontekstā minētie kritēji un atribūti tiek pārvērtēti, kritizēti un dekonstruēti.",0
203,Helonīmi Latvijas lingvistiskajā ainavā,"Maģistra darbā pētīti Latvijas helonīmi jeb purvu nosaukumi. Ievērojot toponīmiskās derivācijas principus, veikta helonīmu klasifikācija, analizēti pirmatnīgie helonīmi, atvasinātie helonīmi, salikteņi, kā arī vārdkopas. Veikta raksturīgāko vārddarināšanas iezīmju kartēšana, atspoguļojot to izplatību Latvijā. Atsevišķa nodaļa maģistra darbā veltīta helonīmu darināšanā izmantoto semantisko paņēmienu – onimizācijas un transtoponimizācijas – analīzei, aplūkota arī purvu nosaukumu saistība ar citām toponīmu grupām. Pirmatnīgie un atvasinātie helonīmi, kā arī salikteņi raksturoti pēc to izcelsmes un semantikas. Pētījuma pamatā ir LĢIA Vietvārdu datubāzē pieejamie helonīmi.",0
204,Vienskaitlinieku un daudzskaitlinieku lietojums latviešu valodā,"Maģistra darbā aplūkoti vienskaitlinieki, daudzskaitlinieki un vārdi ar atšķirīgu leksisko nozīmi vienskaitlī un daudzskaitlī. Šī pētījuma uzdevumi ir teorētisko materiālu vākšana, valodas piemēru apkopošana un analizēšana, pētot, kā mūsdienu latviešu valodā tiek lietoti vienskaitlinieki un daudzskaitlinieki un vai to lietojums atbilst teorētiskajos materiālos aprakstītajiem latviešu valodas likumiem. Maģistra darba mērķis ir analizēt vienskaitlinieku un daudzskaitlinieku lietojumu mūsdienu latviešu valodā un konstatēt, kādas izmaiņas ir notikušas un kāda ir to iespējamā motivācija. Šī pētījuma nolūkos savākti aptuveni 1500 piemēru, kas atspoguļo vienskaitlinieku un daudzskaitlinieku lietojumu latviešu valodā. Maģistra darbā analizētie piemēri ir no “Līdzsvarotā mūsdienu latviešu valodas tekstu korpusa 2018”, Latviešu valodas interneta tekstu korpusa” un “Latviešu valodas interneta tekstu korpusa 2014”.",0
205,Divdabja ar piedēkli  -oš- semantika un lietojums,"Darba mērķis ir izpētīt un noskaidrot, kā latviešu valodā tiek veidots un lietots divdabis ar piedēkli -oš-. Ja sākotnēji šis divdabis ir veidots galvenokārt no nepārejošiem verbiem, tad mūsdienu latviešu valodā sastopams liels skaits  divdabju, kas veidoti no pārejošiem verbiem. Bakalaura darba uzdevumi ir:1) iepazīties ar teorētisko literatūru saistībā ar aplūkojamo tematu; 2) dažādos preses izdevumos un “Līdzsvarotajā latviešu valodas korpusā” atrast tagadnes darāmās kārtas divdabju piemērus;3) analizēt divdabju ar piedēkli -oš- semantiku un lietojumu teikumā. Bakalaura darbā ir ievads, trīs nodaļas: divdabis ar piedēkli -oš- latviešu valodā – veidošana un semantika; divdabis ar piedēkli -oš- un darbības vārda pārejamība; divdabja ar piedēkli -oš-  sintaktiskās funkcijas. Darbu noslēdz secinājumi un izmantotās literatūras un avotu saraksts.",0
206,Salīdzinošā A. Puškina metaforu tulkošana korejiešu un krievu valodā,"Šī maģistra darba nosaukums ir “Salīdzinoša A. Puškina metaforu tulkošana korejiešu un krievu valodā”. Tajā ir apskatīta metaforu tulkošana korejiešu valodā Aleksandra Puškina darbā “Pasakas par zelta gailīti”. Krievu valoda pati par sevi ir ļoti bagāta valoda, kur vārdiem var būt daudz nozīmju un sinonīmu. Aleksandra Puškina metaforas ir pazīstamas visā pasaulē, bet pagaidām nav analizētas to atveides korejiešu valodā. Sarežģīti ir nodot metaforu no vienas valodas uz citu, jo galvenā problēma darbos tiek vērtēta metaforas tēla saglabāšana. Ir daži nosacījumu, uz kuriem pamatojoties ir iespējams tulkot metaforu. Ņemot vērā metaforas tulkošanas problemātiku, šajā darbam tiek izvirzīts darba mērķis: pārbaudīt A. Puškina darbos izmantoto krievu metaforu pārnešanas precizitāti tulkojumos korejiešu valodā.  Sekojot darba mērķim, tiek izvirzīti sekojošie darba uzdevumi :  • pētīt Krievijas un Korejas attiecības; •  studēt Krievijas etnogrāfiju Korejas kultūrā; •  apgūt metaforu un tās tulkošanas problemātiku citās valodās; •  analizēt Aleksandra Puškina darba metaforu tulkojumu no “Pasakas par zelta gailīti” korejiešu valodā;  •  analizējot apkopotos datus, veikt secinājumus par metaforu atveides precizitāti.  Pēc šo darba uzdevumu izpildīšanas, darba noslēgumā tika secināts, ka korejiešu tulkojumā vairāk bija izmantots metaforas pārfrāzēšanas tulkojums, kura dēļ tika zaudēta metaforu krāsa un tēls. Ekvivalentu metode izmantota nebija, kā arī netika izmantota tā paša metaforiskā tēla saglabāšana, kas iespējams ir saistīts ar krievu kultūru un dažiem vārdiem, kas neeksistē korejiešu valodā un ir grūti atveidoti tulkojuma procesā.",0
207,Ziemassvētki un Jāņi Igaunijas un Latvijas gadskārtu kalendārā,"Bakalaura darbā „Ziemassvētki un Jāņi Igaunijas un Latvijas gadskārtu kalendārā” ir aprakstīta Ziemassvētku un Jāņu svētku norise, tradīcijas un ar tām saistītas paražas Igaunijā un Latvijā. Darba centrā ir jautājums, cik līdzīgi ir Jāņi un Ziemassvētki Igaunijā un Latvijā? Autore secina, ka Jāņi un Ziemassvētki Latvijā ir visai līdzīgi igauņu Jāņiem un Ziemassvētkiem, un daudz tradīcijas pārklājas, bet var arī atrast daudz atšķirīgas iezīmes. Bakalaura darba galvenais mērķis ir salīdzināt Igaunijas un Latvijas gadskārtu kalendārus, izpētīt Jāņu un Ziemassvētku vēsturi, atrast Jāņu un Ziemassvētku svarīgākās tradīcijas un vispārējas paražas, atrast ar Jāņiem un Ziemassvētkiem saistītas tautasdziesmas, nostāstus un izpētīt cik daudz baznīca ir ietekmējusi ziemas saulgriežu svinības.",0
208,Ķīna un ķīniešu migrācija ārzemēs,"Migrācija kā viena no globalizācijas procesa izpausmēm ir kļuvusi par nozīmīgu parādību divdesmitajā gadsimtā. Ta ietekmē dažādu pasaules valstu politisko, sociālekonomisko un demogrāfisko attīstību, starpvalstu mijiedarbības un integrācijas procesus starptautiskajā sabiedrībā. Tajā pašā laikā migrācijas pieaugums izraisa drošības un noziedzības problēmu pasliktināšanas nelegālās migrācijas, cilvēku tirdzniecības, ksenofobijas un terorisma veidā. Tas viss pievērš lielu uzmanību starptautiskajām organizācijām, valstu valdībām, zinātnieku aprindām un plašai sabiedrībai. Ķīnas migrācijai kā nozīmīgai demogrāfiskajai parādībai ir ietekme uz saņēmējvalstīm, ieviešot izmaiņas dzimumu un demogrāfiskajā struktūrā, aizpildot darbaspēka un kvalificētu speciālistu trūkumu. No otras puses, tā rada sociālās destabilizācijas un kriminālatbildības elementus. Attiecīgi pieņēmēju sabiedrībām attieksme pret Ķīnas migrantiem ir neskaidra. Jāatzīmē, ka migrācijas procesu attīstība un migrācijas politikas īstenošana notiek ĶTR citādā veidā nekā pārējās valstīs. Pekina migrāciju uzskata ne tikai par objektīvu procesu, bet arī kā līdzekli valsts attīstības problēmu risināšanai, tāpēc migrācijas politika Ķīnā ir valsts uzmanības un regulējuma objekts. Citiem vārdiem sakot, migranti ārzemēs pievienojas diasporām, kuras tiek sauktas par Ķīnas „maigo varu”. Daudzi politiskie zinātnieki, ne tikai ķīniešu speciālisti, bet arī ārzemnieki, atzīmē, ka nākotnē Ķīnas ārpolitikas veidošanā Ķīnas maigai varai būs vel lielāka loma.",0
209,Latviešu autoru 21.gadsimta teātra tekstu funkcionalitāte,"Maģistra darbs “Latviešu autoru 21. gadsimta teātra tekstu funkcionalitāte” veltīts latviešu autoru 21. gadsimta teātra tekstu analīzei, pievēršot uzmanību tekstradei un teksta funkcionalitātei. Mainoties teātra tekstu un iestudējumu savstarpējām attiecībām un tekstam zaudējot centrālo lomu iestudējumos, mainījušies arī teātra tekstu radīšanas principi un teksta funkcionalitāte iestudējumā, un tas sevišķi spilgti novērojams postdramatiskā teātra kontekstā. Latvijas teātrī par būtiski pagriezienu kļuva Alvja Hermaņa 2004. gada izrāde “Latviešu stāsti” (Jaunais Rīgas teātris), kas aktualizēja diskursu par teātra tekstiem. Šajā darbā no tekstrades un teksta funkcionalitātes viedokļa analizētas desmit 21. gadsimta latviešu teātru izrādes, kurās teksts tapis pirms iestudējuma vai mēģinājuma procesā ar dramaturga līdzdalību vai vai bez tās.",0
210,Maģiskais reālisms Elifas Šafakas prozā,"Maģistra darbā „Maģiskais reālisms Elifas Šafakas prozā” tiek pētīts maģiskais reālisms romānos „Stambulas bastards”, „Mīlestība: Rūmī romāns” un „Ciešais skatiens”. Maģiskais reālisms iedalās rietumu un austrumu literatūras tradīcijās, kur maģiskā reālisma izpausmes tiek pētītas atbilstoši šīm tradīcijām Elifas Šafakas romānos. Maģiskā reālisma austrumu un rietumu literatūras tradīciju sintēze izpaužas gan tematiski, gan stilistiski caur austrumu kolorīta piešķiršanu rietumu racionālajam lietu būtības izvērtējumam, gan arī caur rietumu morāles klātbūtni romānos atspoguļotajā austrumu kultūras vidē.  Romānam „Stambulas bastards” raksturīgais sociāli-politiskais postkoloniālisma kritikas diskurss izpaužas caur armēņu genocīda analīzi un Stambulas pilsētas vēsturi. „Mīlestība: Rūmī romānā” notiek izteikta ceļošana laikā caur galvenās varones lasāmajiem manuskriptiem, kā arī izteikta maģiskā reālisma austrumu literatūras tradīcijai raksturīgā sūfisma tradīcijas interpretācija caur brīnumainām sakritībām un caur neparastu laika ritējumu. Romānā „Ciešais skatiens” tiek izmantoti maģiskajam reālismam raksturīgi brīnumaini personāži, kā arī izteikti kontrasti, vienlaikus atklājot postkoloniālisma kritikai raksturīgo cilvēku savstarpējo attiecību problemātiku un dažādību. Tematiski tradīcijas saskaras caur vēsturisko notikumu attīstības prizmu, savukārt austrumu kolorīts tiek piešķirts, izmantojot tādus reliģiskos elementus kā džinnus, saucienus uz lūgšanām vai zīlēšanu kafijas biezumos. Notikumu norises vieta tiek paspilgtināta ar austrumu kultūrai raksturīgajām dabas ainavām. Vērtību sistēmas pamatā atklājas varoņu iekšējos monologos un dialogos. Maģiskais reālisms Elifas Šafakas prozā ir īpatnēja austrumu un rietumu tradīciju sintēze, kas izpaužas divu kultūru konfrontācijas un sadarbības attēlošanā. Darbos tiek mēģināts akcentēt rietumu un austrumu kultūru dažādības atšķirīgās dzīves situācijās, laikos un vietās, kā arī to sintēzi, kas ir neizbēgama, izmantojot gan tiešas tekstuālas norādes, gan arī metaforiskus apzīmējumus kā galveno notikumu vietu izmantojot Stambulas pilsētas unikalitāti starp austrumu un rietumu kultūrām maģiskā reālisma kontekstā.",0
211,LGBT terminoloģijas atveide latviešu valodā,"LGBT kopiena veido nozīmīgu mūsdienu sabiedrības daļu, taču par kopienas lietoto terminoloģiju Latvijā tiek maz runāts. Maģistra darba “LGBT terminoloģijas atveide latviešu valodā” mērķis ir saprast, cik attīstīta ir LGBT terminoloģija latviešu valodā. Pētījuma uzdevums ir aplūkot darba ietvaros izstrādāto LGBT glosāriju un saprast, cik lielai daļai analizējamo vienību ir latviskie ekvivalenti, cik daudz ir bezekvivalenta leksikas, kādas stratēģijas tiek izmantotas atveidē, ar kādām grūtībām var saskarties terminrades procesā un kādi ir iespējamie risinājumi. Pētījuma rezultāti apliecina nepieciešamību izstrādāt terminoloģijas risinājumus LGBT terminoloģijas jomā. Lielu daļu LGBT terminoloģijas veido bezekvivalenta leksika un lielākā daļa atveidoto vienību ir aizguvumi. Terminu šobrīd ir maz, tomēr ir vērojamas LGBT terminoloģijas attīstības iespējas.",0
212,Tējas dzeršanas tradīcijas mūsdienu ķīniešu sabiedrībā salīdzinājumā ar Lu Ju darbu “Tējas kanons”,"Šī maģistra darba nosaukums ir „Tējas dzeršanas tradīcijas mūsdienu ķīniešu sabiedrībā salīdzinājumā ar Lu Ju darbu „Tējas kanons””. Šajā darbā autore tulkoja „Tējas kanonu” no senķīniešu valodas uz latviešu valodu. Tulkojums izmantots kā bāze salīdzinājumam ar situāciju 21.gadsimta Ķīnā un tās sabiedrībā. Tēja, tas ir otrs populārākais dzēriens pasaulē aiz ūdens un tāpat kā zīds, šaujampulveris, papīrs un porcelāns ir Ķīnas kultūras neatņemama sastāvdaļa. Arvien vairāk jaunieši no Latvijas vēlas apgūt ķīniešu valodu, bet Ķīnas jaunieši – latviešu valodu, tāpēc bieži nākas saskarties ar Ķīnas kultūru Latvijā. Tējas dzeršanas un pagatavošanas tradīcijām būtu jāsaglabājas, jo tās var dot lielu pienesumu kultūrai, tirdzniecībai un tūrismam.  Darba mērķis ir izpētīt tējas dzeršanas tradīcijas 21. gadsimta Ķīnā un salīdzināt mūsdienu situāciju ar avotu no Tan dinastijas – „Tējas kanonu”. Galvenie uzdevumi šī darba izstrādes laikā ir: iztulkot Lu Ju darbu „Tējas kanons” latviešu valodā ar mērķi Tan dinastijas tējas dzeršanas un gatavošanas tradīcijas salīdzināt ar mūsdienām; veikt aptauju starp Ķīnas Tautas Republikas iedzīvotājiem, lai noskaidrotu, cik lielā mērā tie pieturas pie senajām tējas dzeršanas tradīcijām; noskaidrot tējas nozīmi 21.gadsimta Ķīnas sabiedrībā. Darba noslēgumā autore izdarīja šādus secinājumus: Ķīnas iedzīvotāji zina, kāda nozīme tējas kultūras attīstībā ir „Tējas kanonam”. Tomēr tējas kultūra mūsdienās atšķiras no Tan dinastijas laika – pagatavošana nav tik laikietilpīga, un izmantotie trauki un instrumenti vairs nav tik daudz. Mūsdienu tējas ražošanas kvalitāte ir samazinājusies, svarīgāka ir kvantitāte. Šis pētījums sastāv no četrām daļām. Darba 1.daļā pētīta Lu Ju biogrāfija un „Tējas kanona” tapšanas vēsture. 2. daļā tiek salīdzināts tējas pagatavošanas process un izmantotie instrumenti Tan dinastijas laikā un mūsdienu Ķīnā. 3. daļā tiek salīdzinātas tējas dzeršanas tradīcijas Tan dinastijā un 21.gadsimta Ķīnā. Šeit pētīta arī tējas nozīme mūsdienu Ķīnas sabiedrībā. 4. daļā apskatīti tējas augšanas reģioni Tan dinastijā un mūsdienu Ķīnā.  Darba apjoms ir 60 lpp. Atslēgvārdi: Ķīnas vēsture, ķīniešu klasiskā literatūra, tējas ražošana, Tan dinastija.",0
213,Sinhronās tulkošanas sniegumu ietekmējošie faktori tulka pašvērtējumā,"Sinhronā tulkošana ir pats sarežģītākais tulkošanas veids. Tulkiem ir daudz jātrenējas un jāuzlabo savas zināšanas un prasmes, lai uzlabotos sinhronās tulkošanas sniegums. Maģistra darba mērķis ir izpētīt, kādi faktori un kā ietekmē sinhronās tulkošanas sniegumu tulku pašvērtējumā. Maģistra darbā ir 8 nodaļas, 2 apakšnodaļas un 7 pielikumi ar intervēto tulku transkribētām atbildēm. Darbā izmantotās pētniecības metodes iekļauj teorētisko daļu, literatūras izpēti, interviju ar tulkiem un rezultātu analīzi. Darba praktiskā daļa sastāv no intervijas ar septiņiem tulkiem par viņu pieredzi sinhronajā tulkošanā, kā arī pašnovērošanas metodi, kas nobeigumā tika izanalizēta. Rezultātā tiek secināts, ka sinhronās tulkošanas sniegumu ietekmē vairāki faktori.",0
214,Nāves eifēmizācija japāņu valodā,"Eifēmismi ir izteikumi, kurus izmanto netīkamu, nepiedienīgu vārdu aizvietošanai. Viens no semantiskajiem laukiem, kas tiek īpaši pakļauts eifēmizācijai, ir nāve un mirstība, kas izraisa bailes un nepatiku cilvēkos no visdažādākajām vidēm. Bieži cilvēku lietotie eifēmismi ir skaidrojami ar konceptuālo metaforu - garīgo tēlu, kas ietekmē mūsu izzināšanas spējas.  Bakalaura darba “Nāves eifēmizācija japāņu valodā” mērķis ir identificēt visaptverošas konceptuālās metaforas, kuras atspoguļo eifēmismu lietošanu saistībā ar nāvi un mirstību japāņu valodā.  Darbs sastāv no četrām daļām. Pirmajā daļā tiek definēts termins ‘eifēmisms’ un tiek sniegti vairāki termina skaidrojumi, kā arī tiek izklāstīti konceptuālo metaforu teorijas galvenie principi. Otrajā daļā tiek pētīta eifēmismu, tabu un pieklājības normu mijiedarbība. Trešajā daļā tiek uzskaitīti galvenie ietekmejošie faktori, kas iespaido nāves uztveri japāņu kultūrā. Nosledzošajā daļā tiek aprakstīta japāņu eifēmismu glosārija veidošana, kurā ir apkopoti eifēmismi darbības vārdam ‘nomirt’ un tie tiek analizēti ar morfoloģiskās klasifikācijas un konceptuālo metaforu metodi. Darba apjoms ir 41 lappuses.",0
215,Ziņu diskurss un ziņu rakstu mašīntulkošana,"Pēdējā desmitgadē mašīntulkošana ir ievērojami attīstījusies un tiek plaši izmantota tulkošanas nozarē, lai izpildītu pieaugošo pieprasījumu pēc ātrākiem tulkojumiem un samazinātu izmaksas. Lai maksimāli palielinātu mašīntulkošanas efektivitāti un iegūtu augstas kvalitātes tulkojumu, mašīntulkošanas darbplūsmā parasti tiek iekļauti divi papildus procesi: rediģēšana pirms un pēc mašīntulkošanas. Pētījuma mērķis ir izpētīt gan latviešu, gan angļu ziņu diskursu, kā arī salīdzināt divu mašīntulkošanas rīku – Google Translate un Tilde Translator – efektivitāti, tulkojot ziņu rakstus no angļu valodas latviešu valodā. Darbā tiek pielietotas teorētiskas un praktiskas pētniecības metodes. Teorētiskās metodes ietver pētījumu par mašīntulkošanu un ziņu diskursa tulkošanas pārskatu, ziņu avotu izpēti, angļu un latviešu ziņu diskursa salīdzinājumu un biežāk izmantoto metožu ziņu rakstu tulkošanai no angļu valodas latviešu valodā noteikšanu. Praktiskās metodes ietver angļu un latviešu ziņu rakstu tulkošanu ar mašīntulkošanas rīkiem Google Translate un Tilde Translator un piedāvāto tulkojumu rediģēšanu un nepieciešamā rediģēšanas līmeņa noteikšanu, izmantojot tulkošanas rediģēšanas likmes (Translation Edit Rate – TER) metodi. Teorētiskās daļas rezultāti liecina, ka latviešu ziņu portālos un laikrakstos izmantotā valoda ārzemju ziņu atspoguļošanai ir daudz neitrālāka nekā angļu valodas ziņu avotos izmantotā valoda un visbiežāk izmantotā tulkošanas metode ir tiešs tulkojums. Praktiskās daļas rezultāti liecina, ka ar mašīntulkošanas rīku Tilde Translator no angļu valodas latviešu valodā tulkotie ziņu raksti prasa mazāku rediģēšanas (TER) daudzumu – vidēji 19.43 %, bet Google Translate – 26.04 %. Vislielākos izaicinājumus mašīntulkošnas rīkiem sagādā tēlaini izteicieni un vārdi ar abstraktu nozīmi, jo liela daļa vārdu tiek tulkoti burtiski, neņemot vērā kontekstu.",0
216,Latvijas Etnogrāfiskā brīvdabas muzeja eksponātu tulkojums angļu valodā,"Maģistra darba mērķis ir izpētīt Latvijas Etnogrāfiskā brīvdabas muzeja naratīvus, tā eksponātu aprakstu veidus un muzeja tekstu tulkošanas paņēmienus, kā arī izpētīt muzeja tekstos sastopamās kultūras reālijas un to pārneses veidus angļu valodā. Darba teorētiskajā daļā izpētīta muzeja nozīme, tā naratīvu veidi un to tulkošanas īpatnības. Darba empīriskajā daļā raksturots Latvijas Etnogrāfiskais brīvdabas muzejs, izpētīti muzeja tekstu veidi, analizētas muzeja tulkojumu īpatnības, tai skaitā reāliju pārneses paņēmieni. Secināts, ka lielākās grūtības muzeja tekstu tulkošanā sagādā kultūras reālijas. Muzeja tekstu izpētes rezultātā izstrādāts glosārijs, kas pievienots darbam kā Pielikums Nr. 1.",0
217,Humora tulkošanas stratēģijas teorijā un praksē,"Šī darba mērķis ir pētīt humora sinhronas tulkošanas stratēģijas Eiropas Parlamenta plenārsēdēs. Darba pirmā nodaļa sniedz ieskatu humora vēsturē, aplūko humora uzbūvi un starptautiskās konferencēs biežāk izmantotos humora veidus, kā arī nozīmīgākās humora pētniecības teorijas. Darba otrajā daļā autore apraksta sinhronās tulkošanas stratēģijas, kā arī faktorus, kas ietekmē vārdspēles tulkošanu. Empīriskajā daļā salīdzinošā analīzē tiek pētītas pielietotās humora sinhronās tulkošanas taktikas latviešu un igauņu valodās. Tiek secināts, ka sinhronie tulki humora tulkošanā izmanto stratēģiju kopumu atbilstoši konkrētajai situācijai. Plašākas fona zināšanas un dzimtās valodas prasmes palīdz veiksmīgāk pārvaldīt nepieciešamo piepūli.",0
218,Tradicionālās kultūras elementi Dienvidkorejas 21. gadsimta mūzikas videoklipos,"Bakalaura darba tēma ir “Tradicionālās kultūras elementi Dienvidkorejas 21.gadsimta mūzikas videoklipos.” Darbā tiek rakstīts par tradicionālas kultūras elementu interpretāciju korejiešu audiovizuālajā popkultūrā . Pirmajā daļā tiek aplūkoti popkultūras pirmsākumi, kā arī tiek raksturoti tradicionālie elementi. Otrajā daļā tiek aplūkoti Arirang un tradicionālo elementu nozīmes videoklipos. Darba trešajā daļā tiek veikta analīze - darbā tiek risināts jautājums, vai tradicionālā kultūra ietekmē 21.gadsimta audiovizuālus darbus, ka arī tiek analizēts, kāpēc tradicionālā kultūra ir pielietota. Darba mērķis ir izpētīt tradicionālo elementu lomu korejiešu mūzikas videoklipos.",0
219,Korejiešu valodas transkripcija un transliterācija,"“Korejiešu valodas transkripcija un transliterācija” ir darbs, kur tiek skaidrots ne tikai korejiešu valodas pieraksts angļu un latviešu valodās, bet arī tiek skaidrota korejiešu alfabēta izveides vēsture, korejiešu valodas fonoloģija, kas ir nepieciešama transkripcijas izveidē. Darba mērķis ir sniegt vispārīgu ieskatu korejiešu valodas pierakstā angļu un latviešu valodā, veicot arī paskaidrojumus par procesiem šajās valodās, kas var ietekmēt romanizācijas sistēmu pierakstu. Romanizācijas sistēmas angļu valodā tiek kritizētas gan par neprecīzu korejiešu valodas izrunas pierakstu, gan par neprecīzu vārdu grafisku attēlojumu. Šāda kritika ir nenovēršama, jo korejiešu un angļu valodas ir dažādas, ar dažādiem fonoloģiskiem procesiem, atšķirīgām fonēmām, ko pieraksts no vienas vai otras valodas var būt sarežģīts. Tāda pati kritika ir arī nenovēršama, veidojot romanizācijas sistēmu latviešu valodā, tādēļ tiek piedāvātas divas sistēmas – viena, ar ko tiek atspoguļota izruna, un otra, ar ko tiek atspoguļots rakstījums. Darbs ir sadalīts trīs daļās: 1.Korejiešu valodas vēsture, fonoloģija un pirmo romanizācijas sistēmu izveide; 2.Izveidotās romanizācijas sistēmas angļu valodā; 3.Izveidotās romanizācijas sistēmas latviešu valodā. Pirmā daļa ir sadalāma trīs nodaļās, kur, kā to var noprast pēc virsraksta, ir aprakstīta korejiešu valodas vēsture, fonoloģija un pirmās romanizācijas sistēmas. Otrajā daļā ir skaidrotas trīs romanizācijas sistēmas, kas tiek pielietotas angļu valodā runājošajās valstīs. Pēdējā daļā ir analizēta 1997.gadā izveidotā transkripcijas sistēma latviešu valodā un ir piedāvāti autores ieteikumi transkripcijas un transliterācijas pierakstā.",0
220,Juridiskās terminoloģijas tulkošanas praktiskie aspekti,"Juridiskās terminoloģijas tulkošanas praktiskie aspekti. Freibergs A. V., zinātniskais vadītājs asoc. prof. Šalme A. Maģistra darbs. 70 lappuses, 0 attēli, 3 tabulas, 80 literatūras avoti. Latviešu valodā.  Darbā ir veikta Eiropas Savienības tiesas spriedumu un tiesību aktu tulkojumu analīze no juridiskās terminoloģijas viedokļa. Darba mērķis ir aplūkot juridiskās terminoloģijas īpatnības, ar to tulkošanu saistītos problēmjautājumus. Darbā izteikti priekšlikumi juridiskās tulkošanas kvalitātes uzlabošanai. Kā pētījuma objekts izmantoti Eiropas Savienības tiesas spriedumi un tiesību akti, kuros izmantoti IATE terminoloģijas datubāzē atrodamie termini publisko iepirkumu, imigrācijas politikai veltītajai terminoloģijai kā arī procesuālajai terminoloģijai Eiropas Savienības iestādēs. Eiropas Savienības tiesas lietotā juridiskā terminoloģija vācu un angļu valodās salīdzināta ar juridisko terminoloģiju latviešu valodā. Apskatītas tulkošanas problēmsituācijas un piedāvāti to risinājumi. Noskaidrotas biežākās neprecizitātes terminoloģijas lietojumā.",0
221,“Zaļās” un ilgtspējīgās pasaules uztveres koncepcija biznesa vides tekstos,"Pēdējo gadu laikā cilvēki arvien vairāk sāk pievērst uzmanību apkārtējās vides draudiem un sāk vairāk apspriest ilgtspējību un “zaļās” domāšanas tematus.  Patērētāji izdara spiedienu uz industrijām, izvēloties atbalstīt ilgspējīgi domājošus uzņēmumus un pērkot “zaļās” preces, tādēļ šī pētījuma mērķis ir noskaidrot vissatbilstošāko vārdšķiru kosmētikas produktu aprakstos un saprast kurš uzņēmums atspoguļo “zaļo” domāšanu visvairāk. Literatūras apskats sniedz teorētisko pamatu empīriskās daļas veikšanai. Kosmētikas aprakstu izpētes gaitā tika secināts, ka no vārdiem, kuri ir saistīti ar ilgtspējību, visbiežāk izmantotā vārdšķira ir īpašības vārds, kā arī tika secināts, ka pastāv saikne starp Eko zīmēm, kuras tiek izmantotas kosmētikas produktu aprakstos un vārdšķirām. Nosaukumi, kuri apzīmē šīs zīmes pārstāv vārdšķiras, kuras tika izmantotas vissbiežāk produktu aprakstos, kā arī, uzņēmumi, kuri izmantoja Eko zīmes, arī izmantoja visvairāk ilgstpējību atbalstošus vārdus. Uzņēmums, kurš izmantoja visvairāk šādus vārdus ir kosmētikas uzņēmums “Lush”.",0
222,Lilitas tēls mūsdienu krievu literatūrā kā liktenīgās sievietes reprezentācija,"Maģistra darbs ir veltīts Lilita tēlas pētījumam kā fatālas sievietes reprezentācija mūsdienu krievu literatūrā. Darbs sastāv no trīm nodaļām. Pirmajā nodaļā ir aplūkota fatālas sievietes tēla koncepcija zinātniskajā literatūrā. Otrajā nodaļā ir aplūkota fatālas Lilitas tēls daiļliteratūrā un mūsdienu literatūrā. Trešajā nodaļā ir aplukota Lilita tēls ka fatālas sievietes reprezentācija uz piecpadsmit mūsdienu krievu literatūras darba piemēriem, kas ir publicēti literatūras interneta projektā “Žurnāles zāle”. Autors pievērš īpašu uzmanību mūsdienu raksturīgajām īpašībām attēlojumam Lilitias fatālas tēlā. Pētījums var ieinteresēt filologus un kulturologus, kas nodarbojas ar attīstības tendences pētījumu fatālas Lilitas tēlam mūsdienu krievu literatūrā, kā arī pētniekus genderas problemātikas sfērā.",0
223,Pārliecinošu valodas līdzekļu lietojums uzņēmumu misiju apgalvojumos,"Šajā bakalaura darbā tiek analizēti pārliecinošie valodas līdzekļi un to izmantošana uzņēmumu misiju apgalvojumos klientu uzmanības piesaistīšanai. Pētījuma mērķa sasniegšanai tika izmantotas dīvas metodes: atbilstošās literatūras izpēte un diskursa analīze. Pētījuma datu kopums sastāv no trīsdesmit naftas kompāniju misiju apgalvojumiem. Tika secināts, ka misiju apgalvojumos izmantotie pārliecinošie valodas izteiksmes līdzekļi ietekmē lasītāju piesaistot to uzmanību. Turklāt, pētījums atklāj, ka izvēlētajā korpusā visbiežāk  izmantotie pārliecinošās valodas līdzekļi ir: īpašības vārds (26%), iekļaujošā valoda (19%), vietniekvārdi (18%), atkārtošanās (17%), aliterācija (12%).",0
224,Homēriskās himnas: satura un formas korelācija,"Darba tēma ir “Homēriskās himnas: satura un formas korelācija”.  Darba mērķis ir salīdzināt senākās un jaunākās Homēriskās himnas pēc satura un formas, tādejādi izvirzot hipotēzi, ka vecākās himnas atšķirsies no jaunākajam / abām himnu grupām būs kopīgas un atšķirīgas iezīmes.             Darbā ir aplūkotas homēriskās himnas -  31 himna, kuras antīkajos laikos tika piedēvētas Homēram, kaut gan himnām ir dažādi autori un tās ir sacerētas dažādos laikos. Pētījums sastāv no četrām nodaļām – 1. Himnas žanra vispārīgs raksturojums; 2. Vecākās Homēriskās himnas; 3. Jaunākās Homēriskās himnas; 4. Vecāko un jaunāko Homērisko himnu salīdzinājums. Teorētiskajā daļā virspusēji tiek iezīmēts himnas žanrs un tas, kā ir jāsaprot vārds “himna” homēriskajās himnās. Praktiskajā daļā tiek savstarpēji salīdzinātas vecākās un jaunākās himnas pēc izstrādātajiem himnas satura strukturējuma un formas kritērijiem, kur ir izdalītas trīs himnas daļas – invokācijas jeb ievada formulas, vidusdaļas saturs un nobeiguma formulas.  Tiek izpētīts, ka abu veidu himnām ir gan kopīgi, gan atšķirīgi elementi.",0
225,Valodas nozīme personības raksturiezīmju atklāsmē Cicerona vēstulēs,"Šī maģistra darba mērķis ir izpētīt noteiktu adresātu vēstules dažādos Cicerona dzīves posmos, mēģinot noskaidrot, kā vēstulēs caur valodu, kādiem mākslinieciskās izteiksmes līdzekļiem, atklājas Cicerona personības spilgtākās šķautnes, un to, vai tās atšķiras privāta rakstura vēstulēs un publiskā sarakstē.  Mēģināts noskaidrot, vai ir pamanāmas atšķirības izteiksmē tuvākiem cilvēkiem vai, teiksim, politiskiem oponentiem. Tāpēc, lai varētu aplūkot pēc iespējas atšķirīgākus adresātus, tika izvēlēti tuvākie ģimenes locekļi un draugi, kā arī vēsturiski zināmas Romas autoritātes, ar kurām Cicerons bija uzturējis saraksti.  Darba gaitā tiek aplūkots Cicerona atstātais epistolārais mantojums, apskatītas Cicerona raksturiezīmes nozīmīgāko antīko autoru darbos, un pēdējā nodaļā veikts praktisks pētījums, kurā aplūkotas iepriekš atlasītās vēstules, to saturs un forma.",0
226,Aktivitāšu izstrāde nozares angļu valodas apguvei,"Lai saglabātu konkurētspēju savā jomā, profesionāļiem ir jāattīsta jomai atbilstošu angļu valodas zināšanu apguve, bet aizvien pieaugošais pieprasījums pēc nozaru angļu valodas apmācībām rada pieprasījumu arī pēc kompetentiem pasniedzējiem un mācību materiāla izstrādātājiem. Šis darbs tika izstrādāts ar mērķi pētīt nozaru angļu valodas mācību materiālu izveides procesu, kā arī, apmācot studentus, radīt oriģinālu mācību materiālu konkrētai Finanšu menedžmenta programmas studentu grupai. Lai izveidotu šo materiālu, tika iegūti kvalitatīvie dati, analizējot nodarbību laikā novērotos procesus. Jaunizveidotais materiāls tika veiksmīgi izmantots praksē.",0
227,Gallicismi krievu valodā un to atspoguļojums krievu leksikogrāfijā,"Bakalaura darbs ir veltīts gallicismu atspoguļošanai krievu leksikogrāfijā. Darba pirmājā, teorētiskajā daļa tiek runāts par aizguvumiem, aizguvumu iemesliem, par aizgūto leksikas adaptāciju valodā. Kā arī par vārdu leksikogrāfisko aprakstu. Darba otrajā, praktiskajā daļā tiek raksturoti gallicismu apgūšanas procesi krievu valodā un tiek salīdzinātas gallicismu sastāva izmaiņas krievu valodas skaidrojošās vārdnīcas. Pētījums var ieinteresēt filologus, kas nodarbojas ar aizņēmuma problēmām, kā arī lasītājus, kas interesējas par franču valodas aizguvumiem krievu valodā.",0
228,Feminitīvi mūsdienu krievu valodā,"Kristīne Oļševska Feminitivi  mūsdienu krievu valodā: bakalaura darbs. – Rīgā, 2019. – 48 lpp. Anotācija Bakalaura darbs ir veltīts feminitīvu pētniecībai, kura kontekstā izmanto vārdu, krievu valodā (lietvede) periodā no 19 gs. līdz 21 gs. Darba mērķis sevī ietver izanalizēt un noskaidrot, kā mainās vārda “секретарь” (Lietvede) sufiksi -ш- (a) (-š- (a). Darbā tika izmantotas informācijas atlases metodes, leksika-semantiskums, salīdzināšana, aprakstošā un salīdzinošā metode. Pētījumā atklājās leksiskās līdzības un vārda “секретарша” (Lietvede) atšķirības.  Bakalaura darbs sastāv no divām daļām. Pirmajā daļā ir aprakstīta teorētisko daļu jautājumu bāze. Otrajā daļā balstoties uz pētāmo uzdevumu, tika izmeklēti materiāli praktiskās daļas izpētei. Pētījums var būt noderīgs filologiem, kuri ir ieinteresēti un ir iesaistīti līdzīgā problēmā, kā arī visiem, kas mācās krievu valodu.",0
229,Darbības vārdu savienojumi ar postpozīcijām veidi rakstos par jaunuzņēmumiem,"Ziņu portāli ir vieni no izplatītākajiem informācijas avotiem,  kuri informē par jaunākajām aktualitātēm pasaulē. Attiecīgi, ir ļoti svarīgi apzināt valodas lietojumu un tās atspoguļojumu ziņu rakstos. Tādēļ šī pētījuma mērķis ir pētīt valodas lietojumu rakstos par jaunuzņēmumiem, precīzāk, darbības vārdus ar postpozīcijām un to semantiskās un sintaktiskās īpašības. Lai sasniegtu mērķi, pētījums balstās uz 30 ziņu rakstiem par jaunuzņēmumiem, pēta 220 darbības vārdus ar pospozīcijām un to pielietojumu. Teorētiskā literatūra atklāja ka darbības vārdi ar postpozīcijām ir komplicēti to pārnesto nozīmju un gramatisko īpašību dēļ. Pētījuma rezultāti atspoguļo visbiežāk izmantotos darbības vārdus ar pospozīcijām un tie ir vārdi ar pārejošu pārnesto nozīmi.",0
230,Runas atpazīšana mutvārdu mašīntulkojumā,"Šajā maģistra darbā tiek pētīta latviešu valodas atpazīšanai pielāgotu balss atpazīšanas sistēmu kvalitāte mutvārdu mašīntulkojuma sistēmas izveides kontekstā. Šī darba mērķis identificēt kļūdu īpatsvaru ""Tildes Balss"" balss atpazīšanas sistēmas izvaddatos, kā arī to ietekmi uz turpmāku valodas apstrādi ""Tildes Tulkotājs"" mašīntulkošanas sistēmā. Šī pētījuma ietvaros no 35 tiešsaistē pieejamiem materiāliem tika izveidots 4 stundu un 47 minūšu ilgs saistītās runas korpuss, veikta rezultātu analīze, izmantojot kļūdu īpatsvara aprēķina formulu, kā arī eksperimentāla analīze, lai noteiktu identificēto kļūdu ietekmi uz mašīntulkojuma rezultātiem. Pētījumā iegūtie rezultāti liecina, ka vispārējais kļūdu īpatsvars ""Tildes Balss"" izvaddatos ir  10,5 %, un lielākajai daļai analizēto izvaddatu ir neliela ietekme vai nav nekādas ietekmes uz turpmāku valodas apstrādi ""Tildes Tulkotājs"" mašīntulkošanas sistēmā.",0
231,"Šerloka Holmsa tēls angļu un krievu kinokritikā (atsauksmes par seriālu “Šerloks”, 2010.-2017.)","Darbs ir veltīts Šerloka Holmsa tēla izpētei mūsdienu krievu un angļu kinokritikā. Darba teorētiskajā daļā tiek atklāts tēla jēdziens, dots  īss ieskats kinokritikas attīstībā. Darba autors velta uzmanību arī  jautājumam par Artūra Konana Doila darbu parādīšanos Krievijā. Darba praktiskajā daļā   veikta salīdzinoša Šerloka Holmsa tēla (“Šerloks”, 2010.-2017.) analīze krievu un angļu kinokritikā.  Darbs var interesēt filologus, kas nodarbojas ar kritikas un ekranizāciju  izpēti, kā arī tos, kam ir tuvs detektīva žanrs.",0
232,Reliģiskais sinkrētisms Roberta Mūka dzejas tēlu sistēmā (līdz 1990.gadam),"Bakalaura darbā tiek pētīta R. Mūka reliģiskā pozicionēšanās un tās ietekme uz viņa dzeju. R. Mūka reliģiski filozofiskie darbi, interpretēti lai noskaidrotu, kā viņa dzejā atklājas uzskati par tādiem jēdzieniem kā reliģija, dvēsele, iztēle u.c., kā arī Rietumu un Austrumu reliģiskās pasaules atšķirības un vienotības iespējas. Balstoties uz R. Mūka dzeju ir parādīts, kā reliģisko tēlu sistēma un tās funkcionalitāte rada reliģisko sinkrētismu. Dzejnieka reliģiskais sinkrētisms veidojas ar Austrumu reliģisko tēlu iesaisti Rietumu reliģiskajās filozofijās vai arī ar reliģisko tēlu savstarpēju sastatījumu. Darbā parādīts, kā dzejā minētās konkrētās reliģijas – kristietība, hinduisms, budisms, senās pasaules mīti – to pamatprincipi un galvenie tēli atklājas R. Mūka lirikā.",0
233,Lingvistiskie paņēmieni konfliktu risināšanā,"Konflikti ir neizbēgami un tie ir dabīgs rezultāts cilvēku mijiedarbībā. Kad divi vai vairāku cilvēku intereses, vērtības vai ticība atšķiras, var rasties konflikts, bet tikpat bieži konflikti var rasties pārpratumu dēļ. Neatkarīgi no tā, kāpēc, kur un kad notiek konflikti, ir svarīgi saprast, ka visiem konfliktiem ir sekas. Piemēram, konflikti darbā var mainīt noskaņu un pat pazemināt produktivitāti,  tāpēc šī darba mērķis ir izpētīt skaidras izteiksmes nozīmi konfliktu risināšanā darbā. Izmantojot naratīvās analīzes metodi un aptaujas anketas, tika izpētītas trīs dažādas konfliktu situācijas, lai noskaidrotu, vai konflikti ir radušies konfliktā iesaistīto cilvēku tiešo izteikumu līmeņa dēļ, kā rezultāta ir noticis pārpratums. Rezultāti atklāja, ka nevis izteikumu tiešuma līmenis nosaka konflikta rezultātu, bet gan tas, cik līdzīgi ir konflikta dalībnieku izteikumu tiešuma līmenis. Tie dalībnieki, kuri izmanto tiešo komunikācijas stilu, vislabāk sadarbosies ar tiem, kuriem ir līdzīgs līmenis, bet tie, kuriem ir netiešs saziņas stils, vislabāk sadarbosies ar tiem, kas arī dod priekšroku netiešās komunikācijas metodēm. Turklāt pētijuma rezultāti norādija, ka viena no trim konflikta situācijām notika tikai tāpēc, ka konflikta dalībniekiem bija ļoti dažādi komunikācijas tiešuma līmeņi.",0
234,Sarunas naratīvs: stāstījumi lomu spēlē “Cietumi un pūķi”,"Stāstiem vienmēr ir bijusi nozīmīga loma mūsu dzīvē. Stāstījumi gadu gaitā ir attīstījušies - no mutvārdu stāstiem, literatūras, lugām līdz pat filmām, un mūsdienās spēlēm. Cietumi un Pūķi ir galda un loma spēle, kurā spēlētājiem ir iespēja kopīgi radīt aizraujošu stāstu.  Šī pētījuma mērķis ir apskatīt sarunas, kas notiek spēles Cietumi un Pūķi gaitā, īpatnības, lai izprastu, kā spēlētāji nonāk kopīgā prāta stāvoklī un orientējas radītajā mutvārdu stāstījumā. Šī pētījumā gaitā tika analizēts Cietumi un Pūķi tiešsaistes straumējums Kritiskā Loma, iegūstot transkriptu un aplūkojot piemērus, lai novērotu, kādus lingvistiskās kategorijas spēlētāji izmanto, lai izveidotu un noturētos kopīgajā prāta stāvoklī. Pētījuma rezultāti liecina, ka galvenās metodes, kas veicina spēlētāju uzturēšanos atbilstošajā deiktiskajā laukā ir attiecīgu īpašvārdu un personas vietniekvārdu lietošana atkarībā no konteksta.",0
235,Korporatīvo tīmekļa vietņu multimodālā analīze,"Mūsdienu korporatīvajā pasaulē efektīva un labi izstrādāta tīmekļa vietne ir nepieciešama uzņēmumam, kas vēlas ieiet pasaules tirgū un palielināt pārdošanas apjomu. Mūsdienu tīmekļa vietnes ne tikai pārstāv zīmolu, bet arī ir kļuvušas par komunikācijas, reklāmas un pārdošanas platformām. Tāpēc uzņēmumiem, veidojot savas tīmekļa vietnes, būtu jāņem vērā tādi aspekti kā vietnēs lietotā valoda, retoriskā struktūra, interaktivitāte un vizuālie līdzekļi. Šajā pētījumā tika veikta piecpadsmit skaistumkopšanas un kosmētikas produktu tīmekļa vietņu multimodālā analīze. Īpaši tika analizēti izvēlēto tīmekļa vietņu teksti un attēli. Žanra analīze ietvēra leksiski-gramatisko pazīmju, hipersaišu un retoriskas struktūras analīzi. Balstoties uz Askeheiva un Nīlsena (Askehave un Nielsen, 2005), Marzas (Marza, 2007) un Gonsalesa un Sančesa (Gonsalez and Sanchez, 2007) pētījumiem, darba autore izstrādāja digitālo žanra analīzes modeli. Vizuālās gramatikas analīze tika veikta, izmantojot Kresa un van Lēvena (Kress un van Leeuwen, 2006) teoriju. Multimodālās analīzes rezultāti parādīja, ka uzņēmumi izmanto daudzveidīgus lingvistiskos un vizuālos līdzekļus, lai piesaistītu vairāk apmeklētāju tīmekļa vietnēs. Turklāt viņi izmanto attēlus ne tikai, lai papildinātu tekstu nozīmi, bet arī, lai sniegtu savus ziņojumus. Darba noslēgumā tika secināts, ka konkrētās struktūras, valodas un vizuālo līdzekļu izvēle palīdz uzņēmumam kļūt konkurētspējīgākam un piesaistīt jaunus apmeklētājus.",0
236,Dzimuma reprezentācijas emocionāli-ekspresīvais komponents virtuālās komunikācijas vidē,"Dzimuma reprezentācijas emocionāli ekspresīvais komponents virtuālās komunikācijas vidē: bakalaura darbs. Rīga, 2019. 64 lpp.Bakalaura darbs ir veltīts dzimuma atkarīgajām emocionāli ekspresīvās leksikas lietošanas īpatnībām vīriešu un sieviešu tekstos, kas publicēti socialājā tīklā Facebook ar tēmturi #ЯНеБоюсьСказать un pieskaņoti sociālajai flešmoba akcijai pret vardarbību. Darbs sastāv no divām daļam, no kuriem pirmajā ir izklāstīts dzimuma lingvistikas un “emociju lingvistikas” pamatproblemātikas teorētiskais apskats, kā arī aplūkots dzimuma aspekta īpatnību atspoguļojums interneta komunikācijā. Otrajā daļā analizēta emocionāli ekspresīvā leksika, kas vispirms bija atlasīta vīriešu un sieviešu tekstos un izkārtota tematiskajās grupās, kas atbilst astoņiem izceltajiem vardarbības situācijas komponentiem. Pētījums var ieinteresēt filologus, kuri studē ar dzimumu saistītu jautājumu problemātiku un pēta emocionālo kategoriju valodā, kā arī visus lasītājus, kurus saista šāda jautājuma izzināšana.",0
237,Saimnieču loma kāzās Latgalē tradīcijās un mūsdienās,"Bakalaura darbs “Saimnieču loma kāzās Latgalē tradīcijā un mūsdienās” veltīts folkloristikā līdz šim maz pētītai tēmai – godu saimnieces amata prasmēm un lomai kāzās. Kāzas Latgalē ilgu laiku ir bijis viens no tradīcijās visvairāk iesakņotajiem godiem, tāpēc spēcīgas saimnieču tradīcijas ir saglabājušās vēl visu 20. gadsimtu, ievērojamākas transformācijas piedzīvojot mūsdienās. Līdzās folkloras materiāliem – tautasdziesmām, ticējumiem, ieražu aprakstiem – nozīmīgs informācijas avots bakalaura darba tapšanā ir autores pašas veiktās biogrāfiskās intervijas ar godu saimniecēm, kā arī intervijas no LU Filozofijas un socioloģijas institūta Nacionālā mutvārdu vēstures krājuma arhīva kolekcijas, kas atklāj saimnieču darba īpatnības Latgalē no 20. gadsimta 50. gadiem līdz 21. gadsimta sākumam. Bakalaura darba mērķis ir izpētīt, kāda ir bijusi, kā laika gaitā mainījusies un kāda šobrīd ir saimnieču loma kāzās Latgalē, raksturojot to gan tradīcijas un laikmeta kontekstā, gan iezīmējot kāzu saimnieci kā indivīdu un šīs tradīcijas nesēju.  Bakalaura darbu veido ievads, trīs nodaļas ar apakšnodaļām, secinājumi, nobeigums un pielikums ar ilustratīvo foto materiālu. Bakalaura darba pirmajā nodaļā iezīmēta kāzu saimnieces amata specifika (amata apgūšana, saimnieču nosaukumi, pastāvošā hierarhija), otrajā analizēta saimnieces darbība kāzu norises laikā, secīgi aprakstot ar kāzu saimnieci saistītās pirmās un otrās dienas kāzu tradīcijas, savukārt trešajā nodaļā sniegta kāzu galda struktūra un tās raksturojums.  Ar kontekstuālo pieeju un salīdzinošo metodi bakalaura darbā analizētās kāzu saimnieču dzīvesstāstu intervijas ne tikai apliecina, ka vēl 20. gadsimta II pusē Latgalē daudzi kāzu rituāli un tradīcijas bija saglabājušās, bet arī parāda, ka saimnieču loma kāzās ir bijusi ievērojami lielāka, nekā par to liecina folkloras materiāli.",0
238,Motīvu paralēles Imanta Ziedoņa 70.gadu dzejā un epifānijās,"Bakalaura darba „Motīvu paralēles Imanta Ziedoņa 70. gadu dzejā un epifānijās” mērķis ir izpētīt un noteikt spilgtākos motīvus Imanta Ziedoņa pirmajā (1971) un otrajā (1974) „Epifāniju” grāmatā, kā arī trīs dzejoļu krājumos: „Kā svece deg” (1971), „Caurvējš” (1975), „Man labvēlīgā tumsā” (1979).  Darba teorētiskajā daļā sniegts ieskats Imanta Ziedoņa literārajā biogrāfijā, apskatīta dzejnieka 70. gadu dzejas poētikas raksturīgākā parādība – paradokss, sniegts literatūrkritiķu un literatūrzinātnieku vērtējums par dzeju un „Epifānijām”, kā arī raksturota „Epifāniju” žanra problemātika. Darba praktiskajā daļā, ar tuvlasījuma metodes palīdzību, pētīta un analizēta Imanta Ziedoņa daiļrade 70. gados – „Epifānijas” un dzeja, izvirzot spilgtākos un raksturīgākos motīvus.",0
239,Neredzīgā Indriķa un Anša Līventāla dzejas recepcija latviešu literatūras zinātnē,"Bakalaura darba ''Neredzīgā Indriķa un Anša Līventāla dzejas recepcija latviešu literatūras zinātnē'' mērķis ir izpētīt Neredzīgā Indriķa un Anša Līventāla dzeju literatūrkritisko un literatūrvēsturisko materiālu kontekstā, konstatējot iespējamās pārmaiņas un viedokļu sadursmes latviešu literatūrzinātniskajā domā pusotra gadsimta garumā. Darba teorētiskajā daļā sniegts ieskats latviešu literatūras zinātnes apakšnozaru – literatūrkritikas un literatūras vēstures – formēšanās procesos, attīstības gaitai būtiskajos momentos un kultūrvēsturiskajās ietekmēs.  Darba praktiskajā daļā, pirmkārt, analizēts Neredzīgā Indriķa krājums ''Tā neredzīga Indriķa dziesmas'' (1806) un Anša Līventāla ''Vecas modes dziesmiņu un ziņģu līksmības'' I, II (1863) no ideju aspekta, apzinoties dzejā pausto ideju relevanci laikmeta kontekstā; otrkārt, apzināts literatūrkritiskais un literatūrvēsturiskais materiāls abu pirmo latviešu izcelsmes autoru dzejas vērtējuma sakarā darbu publicēšanas laikā pret transformāciju turpmākajos gadsimtos.",0
240,Maņu pieredze mūzikas instrumenta apguvē,"Šai pētījumā tiek apskatīts, kādu nozīmi cilvēki ģitārspēles procesā piešķir maņām, kā tās veido viņu pieredzi procesa laikā. Ģitārspēles procesā izmantotās maņas un pētījuma dalībnieku pieredze tiek pētītas, izmantojot fenomenoloģijas pieeju, pētījuma dalībniekiem aprakstot savu pieredzi dažādās situācijās. Tiek pētīts arī, kā maņu izmantošanu un pieredzi ietekmē konkrētās vietas apstākļi, piemēram, skaņas kvalitāte vai telpas temperatūra. Tika noskaidrots, ka pieredzes veidošanā, ģitārspēles procesā vairāk izmantotājās maņās un uztverē var būt novērojamas atšķirības atkarībā no uzstāšanās nozīmīguma, vietas apstākļiem, kā arī no izpildāmā skaņdarba.",0
241,"Etniskā identitāte kā Latvijas politikas atspoguļojums. Latviešu kopienas Novaodesā, Brazīlijā, gadījums","Bakalaura darbs “Etniskā identitāte kā Latvijas politikas atspoguļojums. Latviešu kopienas Novaodesā, Brazīlijā, gadījums” aplūko etnisko identitāti, skatot to gan caur vienas ārpus Latvijas mītošas latviešu kopienas, gan arī caur Latvijas politikas dokumentu prizmu. Šī pētījuma mērķis ir noskaidrot, kādas stratēģijas Latvijas nācijvalsts izmanto ar savu politikas dokumentu starpniecību attiecībā uz latviešu kopienām ārzemēs un vai šīs stratēģijas varētu vairot noteiktas prakses, kas palīdzētu pašai valstij. Pētījuma rezultāti liecina, ka stratēģijas, ko Latvijas nācijvalsts izmanto, ir iespējams aplūkot saistībā ar tādu uzskatu ietekmēšanu, kas latviešu kopienām ārzemēs ir radušies par Latviju. Viens atbilstošs piemērs ir vēlēšanas, kas palielina ārzemju latviešu dalību dažādās ar Latvijas valsti saistītās norisēs, piemēram, lēmumu pieņemšanā.",0
242,Finanšu termini finanšu rakstos,"Finanšu diskurss ir viena no dominējošām un visbiežāk lietojamām valodām, jo mūsdienu sabiedrība var būt raksturota ar dažādiem finanšu, ekonomiskajiem, politiskajiem un monetārajiem notikumiem, kas ietekmē finanšu valodu, tadējādi veicinot jaunu terminu izveidošanu, kas pielāgojas un pārveidojas mūsdienu tehnoloģiju nepārtrauktās attīstības dēļ. Mediju žanrs ir viena no lielākajām komunikācijas platformām, kas atspoguļo pašreizējās terminoloģijas tendences, tāpēc finanšu terminu analīze tiešsaistes rakstos var būt uzskatīta par visprecīzāko mūsdienu finanšu diskursa tendenču atspoguļojumu. Šī pētījuma pirmais mērķis ir identificēt visbiežāk lietojamos finanšu terminus finanšu rakstos, analizēt tos pēc to formas, funkcijas, nozīmes un izcelmes un noteikt kura no terminu četrām klasifikācijas kategorijām ir visbiežāk sastopama analizētajos finanšu rakstos. Otrais mērķis ir identificēt finanšu metaforas, analizēt tās pēc to vispārējās un kognitīvās funkcijas un noteikt kura no metaforu klasifikācijas kategorijām ir visbiežāk sastopama finanšu rakstos. Lai sasniegtu abus mērķus un atbildētu uz pētījuma jautājumiem, tika pielietotas trīs pētījuma metodes. Frekvences analīze tika pielietota, lai identificētu visbiežāk sastopamos finanšu terminus un metaforas finanšu rakstos; leksiski-semantiskā analīze tika pielietota, lai analizētu finanšu terminus un metaforas pēc to klasifikācijas kategorijām; kvalitatīvā pētījuma literatūras analīze (Cabré (1999), Lakoff and Johnson (1980), Gunnarsson (2009), Roziņa (2013)) tika pielietota, lai sakopotu teorētisko informāciju par doto tematu. Pētījuma rezultāti liecina, ka visbiežāk izmantotie finanšu termini analizētajos tiešsaistes rakstos ir bank, financial, fund, market, investor, asset, capital un business. Finanšu termini, kas veido vislielāko vārdu kombināciju skaitu ir fund, financial, market, bank, capital, tax, asset, bond, stock un sale. Vienkāršie termini, lietvārdi, objekti un neoklasicizma aizguvumi ir visbiežāk sastopamās terminu klasifikācijas kategorijas; ekstensīvās un strukturālās metaforas ir visbiežāk sastopamie metaforu veidi, balstoties uz to vispārējo un kognitīvo funkciju. Iegūtie rezultāti liecina, ka plaša parasto terminu izmantošana finanšu rakstos palīdz valodas lietotājam vieglāk izprast finanšu diskursu, kā arī iegūtie rezultāti par visbiežāk izmantojamiem finanšu terminiem liecina, ka mūsdienu finanšu diskurss ir galvenokārt saistīts ar investīcijas jomu. Rezultāti par metaforu analīzi liecina, ka ekstensīvās un strukturālās metaforas palīdz valodas lietotājam vieglāk uztvert sarežģītas finanšu koncepcijas, kā arī plaša metaforu izmantošana tiešsaistes finanšu rakstos palīdz padarīt finanšu valodu interesantāku, spilgtāku un vieglāk saprotamāku.",0
243,"N. Ļeskova garstāsta „Mcenskas apriņķa lēdija Makbeta” ekranizācija: „Lēdija Makbeta” (Lielbritānija, 2016.g., rež.: Viljams Oldroids)","Bakalaura darbs ir veltīts N. Ļeskova garstāsta „Mcenskas apriņķa Lēdija Makbeta” un Viljama Oldroida „Lēdija Makbeta” (2016. gada, Lielbritānija) ekranizācijai. Pētījuma mērķis ir salīdzināt garstāstu un tā ekranizāciju. Īpaša uzmanība tiek pievērsta kadra nozīmei, plānām, perspektīvai un kinofilmas montāžai, skaņai, ekranizācijas estētiskajam noformējumam, kā arī sižeta un varoņu salīdzinājumam garstāstā un ekranizācijā. Autors veic garstāsta un tā interpretācijas salīdzinošu analīzi, apkopo savus novērojumus un argumentē tos. Bakalaura darbs sastāv no divām daļām. Pirmajā daļā atspoguļoti teorētiski jautājumi, kuri ir nepieciešami pētījuma veikšanai. Otrajā daļā, atbilstoši izvirzītajiem darba uzdevumiem un izvēlētajām analīzes metodēm, tiek veikta garstāsta un tā ekranizācijas salīdzinoša analīze.  Pētījums var ieinteresēt filologus, kuri nodarbojas ar literatūrā darba ekranizācijas jautājumiem, kā arī visus, kas interesējas par šo problēmu.",0
244,Ceļošana un identitāte: mugursomnieku gadījums,"Darbā tiek pētīts kā sievietes mugursomnieces apraksta un piedzīvo kustību un kā viņas veido savus uzskatus par ceļošanu. Pētījums norāda uz galvenajiem faktoriem, kas ietekmē sieviešu izvēli un pieredzi esot kustībā kā arī riskus un tā pārvaldīšanu. Interpretējot informantu liecības, tiek secināts, ka kustība informantiem ir ļoti nozīmīga un tā viņiem līdzinās reliģiskai pieredzei esot nošķirtām no citiem un šķēršļu pārvarēšanai. Tika atklāts, ka sievietes mugursomnieces savā maršruta izvēlē pievērš uzmanību ne tikai savām vēlmēm kaut ko redzēt bet arī citu ceļotāju pieredzēm, pašreizējai situācijai valstij un sievietes vietai sabiedrībā. Noskaidrojās arī tas, ka risku viņas pārvalda dažāda veida riskus, piemēram, izvēlētos naktsmītnes, ceļojuma kompanjonu un mainot savu uzvedību.",0
245,Melnās un baltās krāsas simbolika austrumslāvu folklorā,"Bakalaura darbs ir veltīts krāsu simbolikas pētījumam. Galvenais mērķis ir atklāt melnās un baltās krāsas semantikas funkcijas, ka arī krāsu simbolikas izpēte stāstījuma un mazos žanros krievu austrumslāvu folkloras darbos. Autors īpašu nozīmi velta krievu tautas pasākam, sakāmvārdiem un teicieniem, ka arī austrumslāvu folklora pasakainiem personāžiem. Pētījums var ieinteresēt filologus, kuri nodarbojas ar līdzīgu problemātiku, kā arī visus lasītājus, kas interesējas par doto jautājumu.",0
246,Sergeja Timofejeva dzejas tulkojumi latviešu un angļu valodā,"Darbs veltīts mūsdienu poētisko tekstu tulkošanas jautājumam.. Tā mērķis ir noskaidrot S.Timofejeva dzejas tulkošanas īpatnības angļu un latviešu valodā. Darba autore veic salīdzinošu orgiģināltekstu un tulkoto tekstu anālizi, lai noskaidrotu. Darbs sastāv no divām daļām. Pirmajā daļā izklāstīti galvenie tulkošanas teorijas jautājumi, kas nepieciešami pētījuma veikšanai. Otrajā daļā secīgi, atbilstoši izvirzītajiem uzdevumiem, tiek atklātas visas mūsdienu poētiskā teksta tulkošanas īpatnības, kā arī paņēmieni, kas tiek izmantoti dzejas tulkojumā. Šīs pētījums varētu ieinteresēt pētniekus, kas nodarbojas ar līdzīgiem šīs problemātikas jautājumiem, kā arī publiku, kurai ir saistoši līdzīgi jautājumi.",0
247,Krievu-turku kara (1877-1878) atspoguļojums žurnālā “Russkij vestnik”,"Krievu—turku kara (1877—1878) atspoguļošana žurnāla “Russkij vestnik”, bakalaura darbs. – Rīga, 2019.   Darbs ir veltīts krievu-turku kara 1877.-1878. gada parādīšanai. XIX gs. galvenajā ziņu žurnālā “Russkij vestnik”. Tās mērķis ir atklāt, kā „Vestņik” ietekmēja masu viedokli un kā propagandas tika veiktas tās lapās. Darbs ir sadalīts divās daļās. Pirmais izklāsta galvenos teorētiskos jautājumus, kas nepieciešami pilnīgai izpratnei un izpētei, otrais - saskaņā ar izvēlētajiem uzdevumiem un metodēm, lai tos atrisinātu, atklāj ideoloģiju, ko “Russkij vestnik” ir mēģinājis popularizēt no tās lapām. Pētījums var interesēt filologus, kuri ir ieinteresēti žurnālistikas žanrā, protams, vēsturnieki, kā arī visi lasītāji, kuri ir ieinteresēti dažādos militāros konfliktos.",0
248,Krievu Pareizticīgo Baznīcas valodas īpatnības (salīdzinājumā ar mūsdienu krievu literāro valodu),"Bakalaura darbs „Krievu Pareizticīgo Baznīcas valodas īpatnības (salīdzinājumā ar mūsdienu krievu literāro valodu)” ir veltīts krievu pareizticīgo baznīcas dievkalpojumu valodas jautājumiem. Autors pēta, izskata un analizē izvēlētās liturģiskās valodas runas daļas. Darbā satur 50 lapaspuses ar 2 attēlam un tabulu, un tai skaita 3 pielikumiem. Darba rezultāti (ieskaitot apkopoto reģistru) var sniegt praktisku interesi tiem, kas interesējas par pielūgsmes valodu.",0
249,Apģērbs un interjers Māteru Jura romānā “Sadzīves viļņi”,"Bakalaura darbā ,,Apģērbs un interjers Māteru Jura romānā ,,Sadzīves viļņi”” ir analizēts 1879. gadā pirmpublicētais romāns semiotiskā aspektā, īpašu uzmanību pievēršot 19. gs. interjeram muižā un zemnieku mājās, kā arī drēbēm un aksesuāriem kā laikmeta raksturotājiem. Darba sākumdaļā sniegts ieskats semiotikas teorijā, tai seko Māteru Jura (1845-1885) dzīves un laikmeta kontekstu atklāsme. Telpu raksturojumā galvenā uzmanība pievērsta sadzīves priekšmetiem, t.i. mēbelēm; apģērba raksturojumā – apģērbam un aksesuāriem.  Māteru Jura  romānā iekļautais interjera un apģērbu raksturojums papildina un padziļina priekšstatu par autora daiļradi, par viena no pirmajiem oriģinālromāniem poētiku, kā arī par latviešu un vācu sabiedrības attiecībām un laikmetu kopumā.",0
250,Darinājumi ar -dl(o) sufiksu slāvu valodās,"Darbs ir veltīts lietvārdu pētījumam, kuri darināti no darbības vārdiem ar -dl, -л sufiksu slāvu valodās. Autors apkopo, analizē un salīdzina lietvārdus ar šo sufiksu mūsdienu krievu, čehu, poļu un serbu valodā. Darbā tiek pētīta šo sufiksu semantika, etimoloģija, kā arī fonētiskie procesi, kas ar to saistīti. Darbs var būt saistošs tiem, kas pēta slāvu valodu vēsturisko gramatiku, konkrēti vārdus ar sufiksu -dl, -л. Darbs būs noderīgs arī tiem kas vēlas apgūt čehu, poļu, serbu vai kādu citu slāvu valodu, kā arī visiem tiem, kas nodarbojas ar slāvu valodu salīdzināšanu un sastatījumu.",0
251,Kultūra un emocijzīmju lietojums tviterī,"Tviteris (Twetter)  ir sociālā tīkla platforma, kura tās lietotājam sniedz iespēju komunicēt pasaules mērogā. Komunikācija Tviterī notiek izmantojot īsas ziņas jeb tvītus (tweets), kura garums nepārsniedz 280 rakstzīmes. Sociālajos tīklos tiek izmantoti arī tādi neverbālās komunikācijas līdzekļi kā emocijzīmes. Emocijzīmes tiek lietota sekojošu iemeslu dēļ: lai papildinātu rakstisko tekstu, lai aizvietotu vārdu vai vārdā esošos burtus vai, lai attēlotu tvīta autora emocijas. To lietojums mainās atkarībā no tā par ko tvīta autors raksta vai ko vēlas izcel, vai parādīt. Emocijzīmju lietojumu ietekmē tās lietotāja piederība konkrētai kultūrai, vai subkultūrai. Pētījums tika veikts izmantojot kvalitatīvo pētījuma metodi ar kvantitatīvās petījuma metodes iezīmēm. Pētījuma rezultāti parādīja, ka mūsdienās aizvien vairāk Tvitera lietotāji izmanto emocijzīmes veidojot tvītus. Šī pētījuma mērķis bija analizēt kā kultūras un emocijzīmju lietojums ietekmē Tviterī publicēto ziņu.  Iegūtie pētījuma rezultāti ļauj autoram secināt ka, emocijzīmju lietojums mainās attiecībā no personas iekšejās pasaules, dzīves veida vai vērtībām. Citiem vārdiem sakot, emocijzīmju lietojums mainās attiecībā no personas izcelsmes, vai piederības konkrētai subkultūrai vai popkultūrai. Veicot pētījumu tika secināts, ka ir emocijzīmes, kuras tiek lietotas vienlīdz bieži abu dzimumu tvītos un ir arī tādas,kuras vairāk tiek sastaptas konkrēta dzimuma tvītos. Tāpat tika secināts, ka ir emocijzīmes kuras tiek izmantotas reti. `",0
252,Mācību materiāla izstrāde jurisprudencē angļu valodā: leksiskā pieeja,"Juridiskā valodas mērķis ir pārraidīt juridiskas ziņas un citu juridisku saturu, lai sazinātos starp jurisprudences speciālistiem. Juridiskais konteksts maina dažu vārdu nozīmi, kas tiek lieto ikdienā un rada jaunu nozīmi leksikai, kas tiek īpaši izmantota juridiskajā kontekstā. Darba mērķis ir izpētīt, teorētiski definēt un pamatot noteicošos leksikas rakstiskās saziņas principus tiesību jomā un izstrādāt mācību materiālu, ar mērķi apgūt leksisko nozīmi. Izpētes metode ir diskursa analīze. Tika izvēlētas divas grāmatas nodaļas ar mērķi noteikt juridiskās valodas leksiskie komponentus un pētījuma rezultāti liecina, ka juridiskie teksti ietver vairākus leksiskos komponentus un leksiskā nozīme ir iegūta ar dažādām leksiskās nozīmes izveides stratēģijām. Ir izveidots mācību materiāls ar uzsvaru uz leksiskās nozīmes apguvi jurisprudence .Tāpēc šī zinātniskā darba mērķis ir sasniegts.",0
253,Artikulu lietojums projektu pārskatos,"Šī pētījuma mērķis ir izpētīt artikulu funkcijas projektu pārskatos. Pētījums atbild uz pētījuma jautājumu, kurš ir visbiežāk lietotais artikulu veids, kā arī ietver hipotēzi, norādot, ka visbiežāk lietotais artikulu veids ir noteiktais artikuls. Pētījuma metodes iekļauj diskursa analīzi ar kvalitatīvu un kvantitatīvu perspektīvu. Rezultāti atklāja, ka visbiežāk lietotais artikulu veids projektu pārskatos ir nulles artikuls. Turklāt, galvenā katra artikula funkcija ir sekojoša: noteiktais artikuls ir lietots, kad ir zināms konteksts, nenoteiktais – kad jauna ideja tiek piepazīstināta un nulles artikuls ir lietots ar lietvārdu daudzskaitļa formā. Kopumā, artikuli ir nozīmīga angļu valodas vārdšķira un ir bieži sastopami projektu pārskatos.",0
254,Ciešamās kārtas lietojums ilgtspējas pārskatos,"Šī pētījuma mērķis ir izpētīt ciešamās kārtas lietojumu ilgtspējas pārskatos no uzņēmumiem, kas darbojas automobiļu ražošana industrijā. Pētījums apskata trīs ciešamās kārtas aspektus – kādas funkcijas ciešamā kārta veic ilgtspējas pārskatos, laika-aspekta attiecības un teikuma priekšmeta ar by izmantošanu vai izlaišanu ciešamajā kārtā. Teorētisko pētījumu ietvaru veido sekundāro avotu pārskats. Diskursa analīze ir izmantota kā empīriskā pētniecības metode un sastāv no ciešamās kārtas kvalitatīvās un kvantitatīvās analīzes ilgtspēju pārskatos. Četros izanalizētajos pārskatos ciešamā kārta ir izmantota, lai nodrošinātu formālu stilu. Ciešamās kārtas vienkāršā tagadne ir galvenais izmantotais laiks ilgtspējas pārskatos, tāpēc ka tika minēti daudzi tagadnes fakti un sasniegumi un netika uzsvērts darbības ilgums. Teikuma priekšmets ar by galvenokārt ir izlaists, lai neiekļautu nevajadzīgu darbības izpildītāja atkārtošanu.",0
255,Laika jēdziens dažādās kultūrās,"Maģistra darba izpētes priekšmets ir laika jēdziens dažādās kultūrās un valodās, kā tas izpaužas metaforās un gramatisko laiku sistēmā, kas atspoguļo laika uztveri angļu valodā. Laika uztvere ir atkarīga no cilvēku dzīvesveida, tradīcijām un uzskatiem. Kultūra ir saistīta ar valodu, tāpēc laika jēdziens dažādās kultūrās atspoguļo, kā cilvēki izmanto laiku darbā un citās jomās, bet laika jēdziens dažādās valodās attēlo, kā cilvēki attēlo laiku metaforās, un kādus gramatiskos laikus vai aspektus viņi izmanto. Laika metaforas un citi izteicieni parasti atbilst laika uztverei vai orientācijai, kas ir raksturīgas noteiktai kultūrai. Laika metaforas ir dažādos literatūras žanros, un tajos laika jēdziens var būt atspoguļots atšķirīgi. Maģistra darba mērķis ir analizēt, kā valoda attēlo vai iemieso laika jēdzienu biznesa angļu valodā, dzejā un pasakā. Maģistra darba metodes ir metaforu un laiku sistēmas angļu valodā kvantitatīva (biežuma analīze) un kvalitatīva (tekstu analīze). Biežuma analīze ir metaforu skaita izpēte avotos. Maģistra darbs iekļauj teoriju un datu analīzi, un attiecīgo kopsavilkumu.",0
256,"Posthumānisma koncepcija un vēstījuma stratēģijas filmā 2001: Kosmosa odiseja (A. S. Klarks, S. Kubriks)","Esošo posthumanisma pētījumu pārbaude pierāda, ka tas ir ļoti savdabīgs jēdziens, kas izmanto ne tikai  akadēmiskajā kontekstā, bet arī daudzās citās jomās, sākot ar mākslu un līdz pat militārajam kontekstam. Posthumānisma metodoloģija ir ļoti atkarīga un atšķirās atkarībā no cilvēces definīcijas, kuru tā pielieto. Šī pētījuma metodiskais pamats, kura mērķis ir noteikt, kā naratīvās stratēģijas tiek izmantotas posthumanism atspoguļošanai filmā 2001: Kosmosa odiseja (A. S. Klarks, S. Kubriks), lielā mērā ir izveidots ar Metjū E. Gladdena izvēlēto divdimensiju modeli un audio-vizuāliem teksti, kas balstīti uz Čatmena (1990), Fludernika (1996), Allratha & Gimniča (2005), Ehrata (2005) narratoloģiskajiem pētījumiem. Pētījuma rezultāti ļauj secināt, ka Kubriks izteica savas idejas filmā, izmantojot tādas naratīva stratēģijas kā fotokamera, rediģēšana un mūzikas izvēle, kā arī to implimentēšana naratīva vēstījumā un stāsta simbolikā. Filmas posthumāno atribūtu analīze pierāda, ka Kubriks pasniedz drūmu cilvēku un tehnoloģiju attiecību perspektīvu un brīdina skatītājus par draudiem, kurus tehnoloģijas rada mūsu labklājībai, kā arī kaitējumu, ko tas var radīt cilvēcei. Kubrika pareģojumā, cilvēki iznīcina antropomorfizētu mākslīgo intelektu un pārspēj cilvēci ar dievišķīgu būtņu palīdzību.",0
257,Rīgas reklāmas lingvistiskā ainava,"Ir grūti iedomāties ikdienas dzīvi bez kāda no reklāmas veidu sastapšanas; tās izpausmes var tikt analizētas, izmantojot gan reklāmas diskursa, gan lingvistiskās ainavas teoriju. Šī pētījuma mērķis bija petīt reklāmas Rīgā, salīdzinot tās starp tām, kuras ir sastopamas Rīgas Centrā un Vecpilsētā. Trīs valodas – latviešu, krievu un angļu – tika salīdzinātas, lai secinātu, kura no valodām tiek izmantota pārsvarā, un ko šie rezultāti varētu nozīmēt, kā arī, kuras grupas ir uzņēmumu mērķauditorija. Reklāmas tika pakļautas analīzei, kas saistīta ar reklāmas diskursa pazīmēm. Pētījuma mērķim tikai izmantota gadījuma analīzes metode, analizējot reklāmas diskursu, lingvistisko ainavu, likus un noteikumus un Rīgā sastopamās vides reklāmas piemērus. Var tikt secināts, ka lai arī dominantā etniskā grupa ir latvieši, reklāmdevēju mērķauditorijā ietilpst arī krievu un angļu valodas pratēji, angļu valodai pat esot dominantajai valodai Vecrīgas reklāmās. Rīgas reklāmām piemīt pazīmes, kas ir raksturīgas reklāmas diskursam un tajās tiek izmantota gan pamudinoša, gan informatīva funkcija.",0
258,Teātra blog-recenzijas žanra īpatnības,"Šajā pētnieciskajā darbā veikts apraksts un piedāvāta salīdzinošā analīze divu teātra kritiķu blog-recenzijās. Autors pēta teātra blog-recenzijas žanra iezīmes pēc speciāli izstrādātas shēmas, izceļot galvenās iezīmes blog-recenzijām, salīdzinot to ar klasiskajām recenzijām. Īpaša uzmanība darbā tiek pievērsta teatrālo recenziju realizācijā autora taktikai, tādai, kā informācija par recenzēto izrādi, pirmavota citēšana, citu viedokļu izpētīšana, pārstāsts, paralēļu izmantošana, apvienošanās ar lasītāju un novērtējums. Šis pētnieciskais darbs ir paredzēts filoloģijas speciālistiem, žurnālistiem un blogeriem, kuri ir ieinteresēti blog-recenzijas specifikā un šī žanra īpatnībās.",0
259,Mācību materiālu izveide militārās angļu valodas apguvēju mutvārdu saziņas veicināšanai,"Speciālo nozaru angļu valoda ir pieprasīta dažādu jomu speciālistu vidū, jo sniedz iespēju apgūt profesionālo angļu valodu.  Šī pētījums mērķis bija noteikt militārās angļu valodas apguvēju individuālās valodas vajadzības un izveidot mācību materiālus, kas veicinātu viņu mutvārdu saziņu. Mācību materiāli tika izstrādāti, izmantojot uz uzdevumiem balstītu metodoloģiju, kas nodrošina valodas apguvi, izmantojot jēgpilnus uzdevumus, atbilstošus komunikatīvus vingrinājumus, lai veicināti valodas funkciju apguvi, kas nepieciešamas, lai attīstītu valodu tās lietojumam reālās situācijās. Pētījuma dati tika iegūti, izmantojot anketas, nodarbību novērošanu, un progresa testus, kas tika rūpīgi analizēti. Lai gan individuāli pielāgoti mācību materiāli, izmantojot autentiskus avotus, attīsta militārās angļu valodas apguvēju mutvārdu saziņu, tiek secināts, ka šādu materiālu izveide, kas veicinātu dažāda līmeņa valodas apguvēju saziņu, vienlaikus ir ļoti sarežģīti, un tas prasa rūpīgu mutvārdu saziņas stratēģiju atlasi, kas atspoguļotu valodas apguvēju vajadzības. Atslēgas vārdi: speciālā angļu valoda, vajadzību analīze, materiālu izveide un vērtēšana, militārās angļu valodas apguvēji, kooperatīvā mācīšanās, mutvārdu saziņas prasmes, uzdevuma balstīta metode",0
260,Pārnestās nozīmes konstruēšana pasakās,"Pasaku žanrs ir viens no vecākajiem eksistējošiem literatūras žanriem pasaulē un tāpat kā lielākā daļa literatūras žanru izmanto parnesto nozīmi. Šī bakalaura darba centrālais elements ir pārnestās nozīmes izmantošana britu pasakās, konkrēti, romantiskajās pasakās un dzivnieku pasakās. Šī pētijuma mērķis ir analizēt desmit izvēlētās Britu pasakas un noteikt to, vai pasaku kategorija ietekmē izmantotās pārnestās valodas tipu un regularitāti. Lai sasniegtu šo mērķi tika izmantota diskursa analīze kombinācijā ar biežuma analīzi. Rezultāti norādas uz to, ka pasaku kategorijām ir ietekme uz pārnesta valodas tipu un biežumu, jo romantiskās pasakās izmantoja atšķirīgus parnestās valodas izteicienus, salīdzinājumā ar dzīvnieku pasakām. Dzīvnieku pasakās biežāk lietoti parnestās valodas izteicini ir onomatopēze, hiperbola un personifikācija. Romantiskajās pasakās biežāk lietoti pārnestās valodas izteicieni ir idiomi, antonomāze un eifēmismi. Konduīt metafora tika izmantota dzīvnieku pasakās vairāk kā divas reizes biežāk, kas liecina par iespējamo kategorijas noslieci šī veida netiešās valodas izmantošanai. Secinājumi ir, ka pasaku kategorija ietekmē parnestās valodas biežumu un tipu britu pasakās.",0
261,Valodas elementu lietojuma variācijas Anglijas un Skotijas dienas laikrakstu tekstos,"Laikraksti ir pastāvējuši jau gadsimtiem ilgi un vēsturiski tie ir attīstījuši dažādus veidus, kas attiecināmi uz laikrakstu izmēru,  mērķauditoriju, aprakstītajiem notikumiem; tomēr visiem laikrakstiem ir noteikti struktūras un satura pamatprincipi, pēc kuriem tie vadās, lai saglabātu rakstīta teksta tipiskās pazīmes visā pasaulē.  Šī darba mērķis ir izpētīt valodas lietojuma variācijas dienas laikrakstu tekstos, kas parādītu, kā atšķiras tematiski atbilstošās nodaļas un valodas reģistra variācijas dažādu tipu laikrakstos dažādos publicēšanas apgabalos.  Metodes: Trīs britu un skotu laikraksti ar plašāko lasītāju publiku tika izvēlēti, lai tajos noteiktu leksisko blīvumu un dažādību divās tematiski atbilstošās nodaļās par biznesu un sportu, ņemot vērā dažādos laikrakstu tipus.  Rezultāti: Pēc vārda tipa un lietojuma aprēķināšanas, kura bija vidēji 0,46, visos izpētītajos laikrakstos leksiskais blīvums un dažādība bija samērā līdzīgs. Visaugstākais leksiskais blīvums tika konstatēts reģionālajā laikrakstā un Britu laikraksti bija nedaudz informatīvāki nekā Skotu laikraksti kā arī tie satur garākus rakstus, rēķinot vidējo vārdu skaitu.  Secinājumi: Pastāv dažādas teorijas par laikrakstu tipiem, tos saistot ar publicēšanas biežumu, formātu un stilu. Daudzi valodnieki ir aprakstījuši reģistra jēdzienu un dažādās pieejas tam, izskaidrojot to kā konteksta noteiktu valodas lietojumu, kas seko noteiktiem valodas paraugiem. Pēc tekstu atlases no laikraksta, tajos tikai pētīts leksiskais blīvums, kas ļāva secināt, ka teksti ir samērā informatīvi un valodas modeļi starp dažādiem laikrakstiem, to tipiem, publicēšanas reģioniem atšķiras tikai nedaudz.",0
262,Mirstīgums un līdzjūtība apgaismības kultūrā A. Millera romānos “Ģeniālās sāpes” un “Šķīsts”,"A. Millera romāni “Ģeniālās sāpes” un “Šķīsts” apskata tādas tēmas kā emocijas, žēlsirdība, līdzjūtība, empātija, sāpes un mirstīgums 18. gs. kultūrā jeb apgaismības laikmetā. Bakalaura darba ietvaros tiek analizēts kā apgaismības kultūra tiek atveidota A. Millera romānos, balstoties uz emociju, līdzjūtības un ētikas teorijām, kā arī tiek aplūkots vēsturiskās daiļliteratūras žanrs. Balstoties uz analīzes rezultātiem var secināt, ka “Ģeniālās sāpes” un “Šķīsts” attēlo apgaismības identitāti un apspriež tās nošķirtību no emocijām, kas noved pie nespējas just līdzjūtību pret citiem. A. Millers kritizē 18. gs. domāšanas veidu, parādot, ka apsēstība ar saprātu noved pie emocionāla nejūtīguma un nespējas būt līdzjūtīgam pret citiem.",0
263,Fonētiskās un grafēmiskās grūtības spāņu vācu filoloģijas studentiem,"Bakalaura darbā tiek aplūkotas fonētiskās un grafēmātiskās grūtības spāņu vācu filoloģijas studentiem.  Darba mērķis, ar aptaujas palīdzību, ir noskaidrot, kādas grūtības konkrētu burtu un burtu kombināciju realizēšanā ir novērojamas spāņu vācu filoloģijas studentiem Mursijas Universitātē Spānija, un, balstoties uz iegūtajiem rezultātiem, izstrādāt jaunu mācību metodi, kas varētu palīdzēt šo problēmu risināšanā.  No iegūtajiem rezultātiem tika noteiktas galvenās izrunas problēmu zonas un tika secināts, ka galvenais iemesls šajām fonētiskajām un grafēmiskajām grūtībām ir spāņu valodas interference, kas būtiski ietekmē izrunu vācu valodā.  Darbā iegūtie rezultāti var tikt pielietoti arī Latvijā, jo ,ar Eramsus + programmas palīdzību, spāņu vācu filoloģijas studentiem tiek dota iespēja apmklēt vācu valodas nordarbības Latvjas Universitātē, kurās pasniedzēji var izmatot šajā darbā iegūtos rezultātus.  Atslēgvārdi: fonētika, izruna, vācu valoda, interference, spāņu valoda, kontrastīva analīze",0
264,Rezultātos balstītas pieejas izmantošana angļu valodas kursa medmāsām izveidē iesācēju līmeņa studentiem,"Šī darba mērķis ir salīdzināt dažādus mācību programmu izstrādes veidus un rezultātos balstītas  pieejas efektivitāti medmāsu angļu valodas prasmes attīstībā. Šī darbā uzmanības centrā bija medmāsu vajadzības, kuras padomju laikā ir ieguvušas vidējo izglītību un mācījušās vācu valodu skolā; tāpēc medmāsām nav vai ir maz izpratnes par angļu valodas sistēmu. Šajā darbā izmantota rezultātos balstīta pieeja mācību programmu izstrādei, kas sākas ar studentu vajadzību identificēšanu, kam seko mācību materiālu izvēle un mācību plāna izstrāde. Lai sasniegtu minēto mērķi, tika izmantota teorētiskās un empīriskās triangulācijas metodes. Tika izstrādāta un izplatīta studentu vajadzību analīzes anketa, tika veiktas intervijas ar medmāsu darba devējiem, lai noteiktu viņu cerības un prasības attiecībā uz kursu, tika analizētas četras angļu valodas mācību grāmatas, kas paredzētas angļu valodas macīšanai medmāsām, un tika izstrādāta mācību programma sešpadsmit mācību nedēļam. Apkopojot praktiskās daļas rezultātus, tika izdarīts sekojošs secinājums: vajadzību analīzes nozīme angļu valodas speciāliem mērķiem mācību programmas izstrādē ir būtiska, jo tā tiek ņemtas vērā izglītojamo grupas personiskās, profesionālās, valodas un mācīšanās vajadzības.",0
265,Biopanka žanra analīze Paolo Bačigalupi romāna “Windup Girl”,"Šis bakalaura darbs ir vērsts uz Paolo Bacigalupi biopanka romāna ‘’ Vējainā Meitene ‘’ (2009) teksta un žanra analīzi, un iepriekš minētajā romānā apskatītajām, un attēlotajām biopanka idejām. Ar mūsdienu nepārtrauktu biotehnoloģiju un bioinženierijas zinātņu attīstību, biopanka zinātniskās fantastikas apakšgrupa pēta un izaicina ētiskos, un filozofiskos dabas jēdzienus, idejas par cilvēka ģenētisku uzlabošanu, ģenētisko inženieriju, un to, kā šīs izmaniņas ietekmēs cilvēka izpratni par ķermeņa, un autonomā cilvēka definīciju. Darba mērķis ir aplūkot kā P. Bacigalupi biopnka romāns ‘’ Vējainā Meitene’’ atspoguļo biotehnoloģijas un to ietekmi uz cilvēka dzīvi. Bakalaura darba diskusijas daļā uzmanība tika veltīta Paolo Bacigalupi biopanka romāna padziļinātai žanra analīzei un detalizētai diskusijai par posthumanismu, biotehnoloģijām, bioinženieriju, cilvēka filozofiskajām, ētiskajām, un morālajām ideju kopumam, un sapratnei par tām. Pētījuma rezultāti atklāj Paolo Bacigalupi kritisko viedokli par biotehnoloģijām, un to izmantošanu saistībā ar dzīvu organismu mākslīgu radīšanu. Pētījuma secinājumos atklājās, ka ģenētiski modificēti un uzlaboti cilvēki nākotnē var aizstāt dabīgus cilvēkus to pārākuma dēļ.  Atslēgvārdi: posthumanisms, biotehnoloģijas, žanru analīze, kiberpanks, biopanks, zinātniskā fantastika, Vējainā Meitene",0
266,Piemēru veidi mūsdienu angļu valodas mācību vārdnīcās,"Pastāv daudz veidi kā cilvēki, kuri mācās svešvalodu var apgūt jaunu vārdu krājumu. Viens no tiem ir skatīt piemērus kā vārdi tiek izmantoti kontekstā, starp cilvēkiem, kuriem konkrētā valoda ir dzimtā. Angļu valodas monolingvālās mācību vārdnīcas iekļauj daudz šādus piemērus, padarot tās par vienu no labākajiem avotiem. Šī bakalaura darba mērķis ir pētīt piemēru veidus, to skaitu, šķirkļa vārdu biežuma un polisēmijas ietekmi uz piemēru skaitu, un piemēru veidus daudznozīmīgu vārdu šķirkļos trīs mūsdienu angļu valodas mācību vārdnīcās - Oxford Advanced Learner’s Dictionary, Macmillan English Dictionary for Advanced Learners un Longman Dictionary of Contemporary English. Pētījums iekļauj mācību vārdnīcu, piemēru, un to veidu teoriju analīzes, kā arī piemēru ekscerpēšanu no trīs mūsdienu mācību vārdnīcām un to analīzi. Analīze rāda, ka lielākā daļa piemēru ir pilna teikuma piemēri, kas arī ir visbiežāk lietotais veids daudznozīmīgu vārdu šķirkļos; otrs populārākais veids ir īsu frāžu piemēri; komentētu/definētu un skeleta-uzskaites veida piemēri ir vismazāk; piemēru veidi var tikt kombinēti; šķirkļa vārdu biežums un polisēmija ietekmē piemēru daudzumu, taču galvenais faktors ir polisēmija.",0
267,Naratīva elementi videospēlēs,"Pētījuma Narratīva elementi videospēlēs galvenais mērķis ir apskatīt rīkus, ko izmanto videospēles naratīva veidošanai. Darbā aplūko tas teorijas par datorspēļu pētniecību un naratoloģiju, kā arī apskatīti naratīva elementi videospēlē Bloodborne. Teorētiskie pētījumi parāda, ka spēļu naratīvu var pētīt no naratoloģijas, ludoloģijas un semiotikas viedokļa. Izvelētās spēles pārbaude apstiprināja, ka stāstījums nav videospēlēm piemītošs līdzeklis, tā uzbūve notiek pēc spēlētāja mijiedarbības ar spēles elementiem, kas atrodas spēles laukumā, kas savukārt sniedz spēlētājam dažādas iespējas kā var rekonstruēt spēles vēstījumu.",0
268,Marijas Zambrano drāmas “Antigones kaps” literatūras teorijas un kritika,"Maģistra darbā Marijas Zambrano drāmas «Antigones kaps» literatūras teorija un kritika tiek analizēts mīts par Antigoni Marijas Zambrano interpretācijā. Divdesmitā gadsimta spāņu filozofes darbs, kas balstās uz Sofokla traģēdiju Antigone, rada jaunu redzējumu par klasisko mītu, kas atspoguļoja Spānijas pagājušā gadsimta sākuma politisko un sociālo situāciju, kā arī filozofes domas. Mīts par Antigoni kalpoja Marijai Zambrano par iedvesmas avotu, jo mīta tēma skar visdziļākās sajūtas kas piemīt cilvēka dabai. Marija Zambrano rada mūsdienu Antigoni – meiteni, kas upurē sevi pilsētas un sabiedrības labā. Tā vairs nav SofoklaAntigone – tā ir divdesmitā gadsimta Antigone, kurai ir sava balss un kurai«ir laiks», lai pārdomātu visu savu dzīvi, kas bija bēduun ciešanupilna. Zambrano savai varonei sniedz vajadzīgo laiku, lai viņa caur savu trakumu varētu ""atbrīvot savu apziņu"", izglābt sevi un arī visu ģimeni no lāsta apburtā loka. Antigones kaps rada lielu interesi gan par «hibrīda»žanra dabu, gan par dziļām filozofiskām domām, kuras pauž Marija Zambrano. Viņa, būdama intelektuālajā pasaulēvairāk pazīstama kā filozofe, ir radījusi darbu, kura žanru ir grūti definēt – tas ir filozofiskās esejas un dramatiskā darba sintēze. Darba mērķis ir pēc darba Antigones kaps analīzes uzsvērt Marijas Zambrano filozofisko ideju un biogrāfisko projekciju ietekmi uz viņas Antigones mīta interpretāciju. Literāra darba Antigones kaps analīze balstās uz Hesusa G. Maestro literatūras teoriju, kas ir filozofiska materiālisma piekritējs; darbā arī tiek izmantotiAristoteļa literatūras jēdzieni no viņa darbaPoētika. Pētījuma gaitā tika izveidoti sekojoši secinājumi: – Literatūra ir literatūras teorijas izpētes objekts, līdz ar ko tā pieder pie ontologijas; – Literatūra sastāv no literatūras materiāliem. Literatūras materiālu piemērs: darbu autori, lasītāji un tulki (vai pārveidotāji), aktieri, kritiķi, vēsturiskie periodi, ģeogrāfiskie apgabali, kultūras un sabiedrības utt.; – Literatūras teorija ir «zināšanas par literatūras materiāliem». Literatūras teorija definēun klasificē literatūras jēdzienus; – Literatūras kritika ir literatūras materiālos formāli izteiktu ideju interpretācija. Kritika attiecas uz literārā darba idejām, un tā ir pielīdzināma filozofijai; – Mītam par Antigoni ir nemainīga vērtība. Antigones tēmas nozīmīgums ir saistīts ar cilvēka jūtu pastāvīgo raksturu; – Marijas Zambrano Antigone rada savdabīgu un mūsdienīgu mīta versiju; – Antigones kaps piedāvā ""hibrīda"" žanru, filozofiskās esejas un dramatiska darba sintezi; – Attiecībā uz darba sākumu, vidusdaļu un beigām: robežas ir diezgan abstraktas, jo traģēdijas darbība notiek tikai varones iztēlē; – Zambrano izmanto apziņas plūsmas paņēmienu, lai izteiktu varoņu visdziļākās jūtas un pārdzīvojumus; – Zambrano neseko Aristoteļa noteiktājiem traģēdijas kritērijiem: viņas darbs ir varones ciešanas;darbā nav nedz peripetijas, nedzatpazīšanas; – Antigones kaps ir filozofes biogrāfijas atspoguļojums; šīs darbs se",0
269,Sociāli emocionālā aspekta loma tiešsaistes diskusiju realizēšanā,"Darba mērķis ir izpētīt sociāli emocionālā aspekta lomu, veidojot tiešsaistes diskusijas telekolaborācijas projekta ietvaros. Lai mērķi sasniegtu, mēs veicām pasniedzēju publicēto ziņu satura analīzi telekolaborācijas vietnē (izglītības platformā Moodle), precīzāk, studentiem sniegto uzdevumu nosacījumus, kā arī ziņojumus, kuru mērķis ir veicināt diskusijas un novērtēt izglītojamo līdzdalību un sniegumu. Pirmās trīs nodaļas kalpo par teorētisku pamatu un ir veltītas tiešsaistes pedagoģiskās mijiedarbības komponentiem, kā arī sociāli emocionālā aspekta nozīmei svešvalodu apguvē. Tiek aplūkoti sociāli emocionālā aspekta marķieri, kas ir redzami datorizētā komunikācijā. Pētījuma empīriskajā daļā ir izklāstīta pasniedzēju pedagoģiskās mijiedarbības analīze. Pētījuma rezultāti rāda, ka aktīva pasniedzēju līdzdalība pozitīvi ietekmē studentu iesaisti. Lielākais progress studentu ziņu kvalitātē ir vērojams grupās, kurās pasniedzēji ir sasnieguši lielāku emocionālās tuvības līmeni ar studentiem.",0
270,Latviešu tautasdziesmu tulkojumi itāļu valodā; deminutīva pārneses veidu analīze,"Šajā maģistra darbā tiek analizēti latviešu tautasdziesmu tulkojumi itāļu valodā, īpašu uzmanību pievēršot deminutīva pārnesei. Analīzei tika izvēlēti septiņu tulkotāju 192 latviešu tautasdziesmu tulkojumi itāļu valodā. Balstoties uz teorētiskajiem materiāliem, tulkojumu analīzes un interviju rezultātiem, tiek noskaidrots, ka eksistē vairāki veidi, kā viens vārds deminutīva formā oriģinālversijā tiek pārnests itāļu valodā, kas bieži ir atkarīgs no metrikas principiem. Rezultāti tiek apkopoti shēmu veidā, kuras tiek iedalītas atkarībā no pārneses veida, kā deminutīva atmešana, sinonīma izmantošana, īpašības vārda pievienošana u.c. Darba rezultātus iespējams izmantot tālākajā pētniecībā, dainu tulkošanā, veikt citu dainu aspektu tulkošanas principu izpēti, kā piemēram, onomatopejas, dzimti, kultūras reālijas, sintaksi.",0
271,Trimdas latviešu kulturālās aktivitātes Vācijas DP nometnēs pēc Otrā pasaules kara,"Šajā bakalaura darbā ir pētīti vairāki vēstures zinātnē izplatīti ar kulturālajām mnemotehnikām saistīti jēdzieni un kulturālās identitātes tradīcijas veidi. Kontekstu, kurā notika pētīšana veido trimdas latviešu kulturālās aktivitātes Vācijas DP nometnēs īsi pēc Otrā pasaules kara. Darbs piedāvā ieskatu trimdas latviešu autoru rakstītu literāro darbu (lugu) izvēlē kā arī īsu pārskatu par Vācijas trimdas latviešu autoru un mākslinieku darbos manāmajām tendencēm tēlotājmākslā un teātrī dotajā vēsturiskajā posmā. Darba uzdevums ir atrast un uzsvērt Vācijas trimdas latviešu māksliniecisku aktivitāšu nozīmi Latvijas un Vācijas vēsturē un kultūrā, jo tā veido abu valstu kultūru svarīgo daļu. Pētījums ir sadalīts trijās daļās, katra no kurām apskata atsevišķu fenomēna aspektu und pielieto hermeneutisko analīzi kā galveno pētīšanas metodi. Darbam pievienotais pielikums ietvēr gleznu, teātra izrāžu u.c. fotogrāfijas. Rezultējošs sniegums piedāvā jaunatrastus jautājumus iespējamam pētījumam un var būt noderīgs turpmākajās pētijuma gaitās.",0
272,Itālijas Republikas Konstitūcijas tulkojuma angļu valodā analīze un izmantotās tulkošanas stratēģijas,"Maģistra darbā analizēts Itālijas Republikas konstitūcijas tulkojums angļu valodā un tajā izmantotās tulkošanas stratēģijas. Darba mērķis ir analizēt konstitūcijas tulkojumu no itāļu valodas angļu valodā un identificēt izmantotās stratēģijas, kā arī vērtēt, vai izmantotā stratēģija ietekmē tulkojuma kvalitāti un precizitāti. Pētījumā secināts, ka dažas tulkošanas stratēģijas tiek izmantotas diezgan bieži un tās neietekmē tulkojuma precizitāti. Tomēr ir dažas stratēģijas, kas ir ietekmējušas tulkojuma precizitāti. Analizējot tulkojumu, tika secināts, ka tulkojumā ir arī kļūdas. Atslēgas vārdi: konstitūcija, juridiskā tulkošana, juridiskā angļu valoda, juridiskā itāļu valoda, tulkošanas stratēģijas",0
273,Izvairīšanās no lingvistiski-pragmatiskās kļūdas angļu valodā,"Šī bakalaura darba mērķis ir analizēt, vai lingvistiskais netiešums var izraisīt lingvistiski-pragmatisko kļūdu, un kādus lingvistiskos instrumentus var izmantot, lai izvairītos no konflikta. Lai analizētu politisko interviju plašsaziņas līdzekļos, tiek izmantota kvalitatīva pētījuma metode, kuras mērķis ir izpētīt, kā atrisināt lingvistisko netiešumu sarunā, kā atšķirt pateikto no tā, ko vēlas pateikt, kā arī to, kā izvairīties no lingvistiski–pragmatiskās kļūdas neskaidras valodas dēļ. Rezultāti liecina, ka kritērijs spējai pieņemt mijiedarbību ir atkarīgs no tā, cik lielā mērā tā var būt kaitīga sarunu partneriem, jo ikvienam sarunas partnerim pirmām kārtām rūp viņa personīgais tēls. Līdz ar to, ja runātāja tēls tiek apdraudēts, var tikt piemērots netiešums un valodas instrumenti kā pieklājības stratēģijas, kā arī modifikācijas instrumenti, lai izvairītos no lingvistiski-pragmatiskās kļūdas.",0
274,Gija de Mopasāna „Bel ami” (1885) darbības vārdu sistēmas salīdzinājums ar tās atveidi Nikolaja Ļubimova tulkojumā krievu valodā,"Tulkošanas process visbiežāk ir saistīts ar teorijas zināšanām un terminiem. Tulks izvēlas metodi un tulko. Bet nedrīkstam aizmirst par dažādiem tulkošanas veidiem, kā, piemēram, literāra tulkošana. Neatkarīgi no klasiskās vai modernās literatūras, nav konkrēta rīcības plāna un nepietiek ar teorētiskām zināšanām. Šajā bakalaura darbā tiek apskatīts literāro tulkojumu jēdziens un ar to saistītās grūtības. Vai drīzāk,  kā tulkotājs atrisina verbālo sistēmu tulkošanas grūtības, ja divas valodas nav vienā valodas grupā.",0
275,Egocentriskās valodas vienības un to semantiskās funkcijas masu tekstos (balstoties uz šausmu pasakām internetā),"Maģistra darbs ir veltīts egocentrisko valodas vienību un to semantisno funkciju petīšanai šausmu pasakās. Pētījuma mērķis ir dot jaunu aprakstu egocentriskām valodas vienībam un parādīt, balstoties uz tekstiem, cik tās ir izplatītas. Darbs sastāv no trijām nodaļām. Pirmajā nodaļā tiek apskatīti jēdzieni „egocentriskas valodas vienības”, „semantiska funkcija” un to tipi:”. Otrājā nodaļā tiek aprakstīts analizējamais materiāls „šausmu pasakas” un metodes to pētīšanai. Trešājā nodaļā tiek analizēti divi teksti no K.Kapli šausmu pasaku ciklā un tiek sastādīta egocentrisko valodas vienību izplātības statistika katrā tekstā.  Pētījums var būt interesants humanitāro fakultāšu studentiem, proti, filologiem rusistiem, kuri nodarbojas ar līdzīgu problemātiku, kā arī psihologiem, kuri pēta egocentriju",0
276,Radioteātra poētika: Latvijas piemērs,"Pētījums „Radioteātra poētika: Latvijas piemērs” ir mēģinājums raksturot radioteātra rīcībā esošos specifiskos mākslinieciskās izteiksmes līdzekļus un to lietojumu Latvijas Radioteātra 21. gadsimta sākuma iestudējumos. Pētījumā tiek apskatīts radioteātra jēdziens un radioteātra poētiku formējošie faktori, kā arī analizēts to lietojums 10 Latvijas Radioteātra iestudējumos: “Kauja pie Knipskas” (režisors Harijs Gerhards, 1999), “Viena nakts jauna vīrieša dzīvē” (režisores Irēna Cērmane un Diāna Bērza, 2002), “Svētais Grāls” (režisors Tamurs Tohvers, 2003), “Eh!” (režisore Irēna Cērmane, 2004), “Privāta reportāža” (režisors Lauris Gundars), “Melnais meža strazds” (režisore Diāna Bērza, 2005), “Pulss” (režisors Ivo Briedis, 2005), “Būda mežā” (režisore Ināra Kolmane, 2015), “X un Y” (režisore Aija Treija, 2015), “Zalša līgava” (režisors Viktors Jansons, 2015).",0
277,Īpatnējā Ziemeļlatgales leksika A.Slišāna darbos,"Bakalaura darbā pētīta un analizēta Ziemeļlatgalei raksturīgā īpatnējā leksika un tās lietojums Antona Slišāna daiļdarbos. Precizēts, kuras izloksnes iekļaujas pētījamā areālā, kādas ir to galvenās īpatnības, skaidrots īpatnējās leksikas jēdziens. Ietverta informācija par Antona Slišāna dzīvi, daiļdarbiem un viņa dialektismu vārdnīcu. Darba galvenais mērķis bijis salīdzināt A. Slišāna daiļdarbos izmantotās īpatnējās leksikas lietojumu ar atbilsmēm Ziemeļlatgales izloksnēs, tam pakārtoti darba uzdevumi. Pielikumā dota alfabētā kārtota Antona Slišāna daiļdarbos izmantotās īpatnējās leksikas vārdnīca.",0
278,Latvijas Universitātes un Tallinas Universitātes krievu studentu piedalīšanās Latvijas un Igaunijas informatīvajā telpā,"Maģistra darbā tiek prezentēta jauna perspektīva par krievu studentu integrāciju Igaunijā un Latvijā, izvērtējot veidus, kādos viņi piedalās un tiek iesaistīti igauņu un latviešu valodas informācijas vidē. Padomju Savienības sabrukums izraisīja milzīgas pārmaiņas abu valstu sabiedrībā, un universitāšu studenti ir vieni no pirmajiem šo valstu iedzīvotājiem, kuri pilnībā izauguši, socializējušies un tapuši izglītoti atjaunotās neatkarības laikā. Darbā ir izmantota zinātniskā literatūra par nacionālo identitāti, informācijas vidi, kā arī sociolingvistisko un etnokulturālo situāciju Latvijā un Igaunijā. Tāpat, tika veiktas intervijas ar krievu studentiem Tallinas Universitātē un Latvijas Universitātē, lai parādītu līdzības un atšķirības viņu līdzdalībā dažādās informācijas vidēs, kā arī viņu pašnoteikšanās un nacionālās identifikācijas veidos. Darba autors argumentē, ka krievu studenti Latvijā ir labāk integrēti Latvijas sabiedrībā nekā krievu studenti Igaunijā, lai gan abās valstīs tie ir radījuši un attīstījuši vietu pašidentificēšanās telpā savām transnacionālajām identitātēm.",0
279,Kursenieku valodas leksika: zvejnieku sēta un tās elementi,"Kuršu kāpu iedzīvotāju dzīvesveids, ko noteikuši ģeogrāfiski, vēsturiski, politiski un sociāli ekonomiskie apstākļi, veidojis kursenieku valodas telpu un veicinājis bilingvismu vai trilingvismu. Darbs veltīts ar kursenieku materiālo kultūru saistītās leksikas izpētei, kura tematiskajā aspektā līdz šim pētīta salīdzinoši maz. Darbā aplūkota kursenieku tipiska mājokļa – tradicionālās zvejnieku sētas – arhitektūras elementu leksika, veidojot zvejnieku sētas etnolingvistisku portretu.  Darbā atlasītas un analizētas leksikas vienības, kas saistītas ar zvejnieku sētas plānojumu, ēku daļām, to konstruktīvajiem un dekoratīvajiem elementiem. Ņemot vērā kursenieku valodas kā izzūdoša latviešu valodas paveida statusu, pētījuma sekundārais mērķis ir pievērst uzmanību kursenieku valodas pētniecībai. Darbu veido 4 nodaļas, tajā iekļauti vizuālie materiāli un 3. pielikumi. Tā izstrādē lietota aprakstošā un salīdzinoši-vēsturiskā metode.",0
280,"Jurija Jurovska radošais darbs aktiermākslā, režijā, pedagoģijā (20.gs. 20.-30.gadi)","Maģistra darbā “Jurija Jurovska radošais darbs aktiermākslā, režijā, pedagoģijā (20.gs.20.-30.gadi)”  ir  izpētīta un analizēta  gruzīnu izcelsmes krievu  mākslinieka Jurija Jurovska (īstajā vārdā – Georgijs Suruhanovs,1894-1959) mākslinieciskā  darbība 20.gs. 20.-30.gados. Jurijs Jurovskis jaunībā spēlējis Krievijas provinces teātros, pirmajā emigrācijas vilnī no Krievijas nokļuvis  Vācijā, strādājis Berlīnes Vācu teātrī, filmējies vācu mēmajās filmās, tostarp pie ievērojamā ekspresionisma kino režisora Friča Langa.  1924.g. atbraucis uz Latviju, kur  Eiropā gūto teātra un kino pieredzi  izmantojis, strādājot par  aktieri un režisoru Rīgas Krievu drāmas teātrī (1925-1940), atveidojot nozīmīgas varoņlomas (Arbeņins, Moljērs, Aleksejs Turbins, lords Bairons u.c.), un režisoru Strādnieku teātrī (1926-1934), kur izmantojis ekspresionisma estētiku, iestudējot vācu ekspresionistu un krievu padomju autoru lugas, kā arī radot ironiskas operešu stilizācijas (“Ju-Ju”, “Sliežu bīdītājs”).Pētījums atklāj līdz šim nekur nepublicētus faktus par Jurija Jurovska  daiļrades posmu, atrodoties emigrācijā Vācijā 1921.g.-1924.g. un konstatē mākslinieka režijas specifiku un  aktiera talanta īpatnības, strādājot  Latvijas teātros.",0
281,Kosmētikas terminoloģijas un terminrades risinājumi tulkojumos latviešu valodā,"Šajā maģistra darbā tika apskatīts kosmētikas un skaistumkopšanas terminoloģijas stāvoklis latviešu valodā. Šī pētījuma mērķis bija iepazīties ar to, kādi vārdi tiek lietoti, runājot par kosmētikas un skaistumkopšanas produktiem, noskaidrot, kuri no tiem tiek reāli izmantoti ikdienā, runājot par šo nozari, kā arī izvērtēt to potenciālu kļūt par šīs nozares terminiem. Lai to noskaidrotu, tika apkopots kosmētikas un skaistumkopšanas nozarē lietoto vārdu glosārijs un izveidota aptaujas anketa, lai noskaidrotu kosmētikas lietotāju valodas lietošanas paradumus. Iegūtie rezultāti liek secināt, ka kosmētikas un skaistumkopšanas terminoloģijas nozarei nepieciešama papildu izpēte un vienota glosārija izveide.",0
282,Aizsarglietu stāstījumu folklora Latgalē (pēc  2018. un 2019. gada lauka pētījumu materiāliem),"Bakalaura darba tēma ir “Aizsarglietu stāstījumu folklora Latgalē (pēc 2018. un 2019. gada lauka pētījumu materiāliem)”. Bakalaura darba mērķis bija noskaidrot, kas ir raksturīgs aizsarglietu stāstījumu folklorai Latgalē, kāda ir tās specifika, vai un kā ir transformējušās ar aizsarglietām saistītās latviešu tautas tradīcijas, salīdzinot ar latviešu folkloras materiālu. Darbs sastāv no ievada, trim nodaļām un, secinājumiem. Pirmajā nodaļā tika analizēti aizsarglietu stāstījumi, kas vēsta par mājas aizsardzību (māju, īpašumu aizsargājošiem augiem,  ornamentālajām zīmēm, baznīcā svētītajām aizsarglietām), un tika noskaidroti aizsarglietu izmantošanas dažādie nolūki. Otrajā nodaļā tika raksturoti personīgās aizsardzības priekšmeti, un secināts, ka arī individuālajai aizsardzībai cilvēki visvairāk izvēlas izmantot baznīcā svētītas lietas. Trešajā nodaļā skaidrota aizsarglietu stāstījumu struktūra, atklājot to tipiskās ievadformulas, laika  un vietas norādes un citas tai raksturīgākās iezīmes.",0
283,"Teroristiskās organizācijas “Islāma valsts” rašanās, attīstība un sabrukums","Bakalaura darba tēma ir “Teroristiskās organizācijas “Islāma valsts” rašanās, attīstība un sabrukums.” Darba autora mērķis ir atrast un saprast “Islāma valsts” fenomena rašanās un attīstības iemeslus. Pirmajā un otrajā nodaļā autora mērķis ir izvērtēt to personu lomu, kas aktīvi piedalījās “Islāma valsts” dibināšanas un stiprināšanas procesā, izvērtēt notikumus, konkrētas vietas un organizācijas, piemēram, “Al Kāida”, kas ietekmēja tālāko “Islāma valsts” attīstību un uzplaukumu. Trešās nodaļas mērķis ir izvērtēt apokaliptiskās tēmas nozīmi “Islāma valsts” ideoloģijas un propagandas pamatos, aplūkot ekstrēmistu literatūru, no kuras, visticamāk, ietekmējās “Islāma valsts” ideoloģiskais kodols. Ceturtās nodaļas mērķis ir izvērtēt neredzētu “Islāma valsts” kaujinieku vervēšanas fenomena apokaliptiskos un sadzīves  iemeslus un aplūkot sieviešu biedru un bērnu lomas “Islāma valsts” struktūrā. Darba pēdējā nodaļā tiek izvērtēta “Islāma valsts” pārveidošnās varbūtība, ciešot teritoriālos zaudējumus, ko izraisīja starptautiskā koalīcija un kuri noveda pie kalifāta sabrukuma. Darba autors secina, ka “Islāma valsts” sabrukums nav noticis pilnā apmērā, bet gan daļēji. Kalifāts ir pārstājis pastāvēt, bet “Islāma valsts”, kā organizācija, turpina eksistēt.",0
284,Heterosemantiskās verbu homoģenēmas latviešu un lietuviešu valodā,"Bakalaura darba tēma: „Heterosemantiskās verbu homoģenēmas latviešu un lietuviešu valodā“. Autore: Kavecka J, Rīga – 2019. Bakalaura darbs ir izstrādāts ar mērķi lingvistiski izanalizēt un salīdzināt 10 heterosemantiskās verbu homoģenēmas latviešu un lietuviešu valodā. Mērķa sasniegšanai izvirzītie uzdevumi:  1.Apzināt teorētisko literatūru par latviešu un lietuviešu valodas leksisko diferenciāciju; 2.Apzināt iespējamās homoģenētiskās verbu formas, kuru nozīme mūsdienās latviešu un lietuviešu valodā vairāk vai mazāk atšķiras; 3.Pēc noteiktajiem kritērijiem atlasīt un, izmantojot leksikogrāfijas avotus, izanalizēt 10 abu valodu verbu homoģenēmas;  4.Secināt par abām valodām raksturīgajiem semantisko izmaiņu virzieniem un tipiem.  Rezultātā secināts, ka latviešu valodā verbu nozīmes paplašinājušās, bet lietuviešu valodas verbu nozīmes palikušas seniskākas.  Darbs sastāv no 3 nodaļām. Atslēgvārdi: heterosemantiskās homoģenēmas, verbi, nozīme",0
285,Dzīvnieku skaņu verbu semantika un lietojums latviešu valodā,"Maģistra darba “Dzīvnieku skaņu verbu semantika un lietojums latviešu valodā” tēmas aktualitāte – dzīvnieku skaņu verbi ir maz pētīti latviešu valodniecībā, tādēļ veikts pētījums par dzīvniekskaņu verbu semantiku, metaforu, verbu metaforisku lietojumu un mēģināts pēc komponentanalīzes metodes noteikt semantiskos elementus dzīvniekskaņu verbiem.  Metaforiskas nozīmes pārnesums dzīvniekskaņu verbiem attiecībā uz cilvēkiem vairumā gadījumu rada negatīvu novērtējumu. Vairāki dzīvniekskaņu verbi maina savu pamatnozīmi, jo pamatnozīmē lietoti ļoti reti, kā arī liela daļa dzīvniekskaņu verbu no valodas izzūd un ir grūti sameklēt ar tiem saistītus piemērus.",0
286,Džan Ailin dzīves gājums un tā atspoguļojums viņas literārajos darbos,"Džan Ailin ir izcila ķīniešu rakstniece, kura dzīvoja 1920.-1995. gados. Dzimusi aristokrātiskā ģimenē, rakstniece bija radīta, lai dzīvotu labu dzīvi. Bet jau agrā jaunībā meitene saprata, ka viņas dzīve nebūs viegla. Tēvs bija opija atkarīgais un māte pameta savus bērnus, lai dotos uz Franciju, jo viņas vīrs bija apņēmis mīļāko. Jaunā meitene  dzīves laikā piedzīvoja dažādas nelaimes un grūtības, bet viņa iemācījās no visām šīm likstām un ķibelēm.  Džan Ailin sāka padziļināti studēt ķīniešu valodu un literatūru, kā arī angļu valodu un literatūru, kas palīdzēja izveidot rakstnieces unikālo stilu, kur viņa saglabāja Ķīnas tradicionālās literatūras elementus un pievienoja tiem rietumu stilu un struktūru. Džan Ailin tiek dēvēta par vienu no modernās ķīniešu literatūras pamatlicēju. Rakstniece lielākoties izvēlējās rakstīt esejas par momentiem no savas dzīves, noveles par ikdienas dzīvi un mīlas likstām Šanhajā un Honkongā. Viņa arī sarakstīja vairākas esejas par Ķīnas kultūras aspektiem un recenzijas par grāmatām un filmām, kuras ir nākušas gan no Ķīnas, gan no pārējās pasaules.  Rakstnieces traģiskā dzīve bieži tiek attēlota viņas daiļliteratūrā slēptā veidā, tādēļ bakalaura darba autore nolēma salīdzināt rakstnieces Džan Ailin dzīves gājumu un viņas literāros darbus.  Lielākoties rakstnieces darbi ir sarakstīti ķīniešu valodā, kā arī lielai daļai viņas rakstu ir atrodami angļu valodas tulkojumi. Taču latviešu valodā autores darbi nav pieejami. Šajā darbā bakalaura darba autore tulko Džan Ailin literāro darbus.",0
287,"Ķīnas Tautas Republikas viena bērna politikas vēsture, problemātika un sekas","Bakalaura darbā “Ķīnas Tautas Republikas viena bērna politikas vēsture, problemātika un sekas” tiek apskatītas 1979. gadā uzsāktās populācijas ierobežošanas politikas sākumi, tās īstenošanas metodes, tās mērķi un radītās sekas.  Bakalaura darbā tiek apskatīta Ķīnas Tautas Republikas valdības īstenotā populācijas ierobežošanas politika sākot ar “vēlāk, ilgāk, mazāk"" politiku, vairāk pievēršoties 1979. gadā, izveidotajai viena bērna ģimenes politikai. Darbā tiek aplūkoti viena bērna politikas motīvi un mērķi, apskatītas metodes, ar kurām populācijas politika tika īstenota, kā arī novērtētas viena bērna politikas radītās sekas. Bakalaura darba rakstīšanā par pamatu tika izmantoti demogrāfijas, socioloģijas un citu pētnieku zinātniskie darbi un grāmatas. Bakalaura darbs sastāv no divām daļām. Darba pirmā daļa veltīta viena bērna politikas sākuma, īstenošanas metožu, izņēmumu un beigu izpētei un aprakstīšanai. Otrā daļa veltīta viena bērna politikas seku izpētei.",0
288,Budistu tempļu arhitektūra Naras periodā (710.-794.),"Bakalaura darbā “Budistu tempļu arhitektūra Naras periodā (710.-794.)” tiek apskatīta budistu tempļu arhitektūras parādīšanās Japānas salās, kura pilnībā izmainījusi Japāņu priekšstatu par arhitektūru kopsummā.  552. gadā pirmie budistu mūki kopā ar dažādu mākslu, tai skaitā arhitektūras, meistariem, iepazīstina Japāņus ar jauno reliģiju un tehnoloģijām, kuras jau gadsimtiem ilgi eksistē Āzijas kontinentā. Pakāpeniski, apgūstot jaunos arhitektūras paņēmienus, japāņi sāk būvēt tempļus, balstoties uz Korejas tempļu paraugiem.  Prinča Šōtoku valdīšanas laikā tiek izsludināta Hōrjūdži tempļa būvniecība, kur šī tempļa celtnes tiek veidotas pēc unikāla izvietojuma, kurš līdz šim nav manīts nevienā citā budistu templī. Kopā ar Hōrjūdži templi tiek būvēti Šitennōdži un Asukadera tempļi, kur Asukadera tempļa celtņu izvietojuma stils attīstas, kļūstot par Naras perioda standarta stilu. Jaunais stils paredz tempļa galvenās ēkas jeb Kondō ievietošanu primārās ēkas pozīcijā, kamēr pagoda, kura iepriekš ieņēma doto pozīciju, tiek dublicēta un izvietota ārpus tempļa centrālās daļas panākot, ka celtne sāk pildīt estētisko funkciju neskatoties uz to, ka tajā vēl joprojām glabājas svarīgas reliģiskās relikvijas. Kopš Heidžōkjō kļūst par pirmo oficiāli atzīto galvaspilsētu, vairāki tempļi sāk savu būvniecību tās ietvaros, tomēr tikai septiņi no tiem bija pietiekoši ietekmīgi, lai uzbūvētu grandiozus tempļu kompleksus, kamēr pārējie varēja atļauties tikai mazākus tempļus. Sakarā ar atšķirību starp ietekmīgākiem un mazāk ietekmīgākiem tempļiem, katra tempļa Kondō tika iedalīta vienā no trīs klasēm, kur pirmās klases ēkas tika veidotas ar sarežģītākām tehnoloģijām, kā arī to izmēri bija lielāki nekā otrās un trešās klases ēkām. Katrs budistu templis ietver sevī ne tikai rituāliem un ceremonijām paredzētās ēkas, bet arī vārtus, ēdnīcas, dzīvojamās ēkas un glabātavas, kuras, savukārt, pilda svarīgas tempļa un tā mūku uzturēšanas funkcijas. Tā kā  katrai celtnei bija paredzēts savs unikāls pielietojums, to arhitektūra mainījās atkarībā no to funkcijām. Sakarā ar unikālām budisma idejām un tā filozofiju, budistu tempļi tika veidoti pēc konkrētām prasībām, kur, balstoties uz fen šui ,  templis tiek pasargāts no nelaimēm un gūst labklājību. Protams, ne tikai filozofiskas idejas pasargā templi no nelaimēm, bet arī arhitektūrā iebūvētie reliģiozie dekoratīvie elementi, kuru izskats atšķiras balstoties pēc to izvietojuma. ",0
289,Sergeja Timofejeva daiļrades poētika,"Darbs ir veltīts mūsdienu dzejnieka jaunradei. Par pētījuma materiālu kļuva Sergeja Timofejeva jaunrade, kurā ir iekļauts viens no viņa populārākiem dzejas krājumiem „Padarīts” („Сделано”). Autors veic dzejas krājuma analīzi vairākos poētikas aspektos, atklājot tajos dažādas pazīmes mūsdienu dzejas kontekstā un salīdzīnot tos ar jau eksistējošiem. Īpaša uzmanība tika pievērsta Sergeja Timofejeva biogrāfijai un jaunrades eksperimentiem.  Pētījums varētu būt aktuāls filoloģijas studentiem, kuri pēta mūsdienu jaunradi, kā arī lasītājiem, kuri ir ieinteresēti mūsdienu dzejā kopumā.",0
290,Latviešu teātra dienasgrāmatas: žanra specifika,"Maģistra darbs “Latviešu teātra dienasgrāmatas: žanra specifika” raksturo 20./21.gs. mijā publicēto dienasgrāmatu žanra specifikācijas. Dienasgrāmatas izvēlētas pēc šādām pazīmēm: autora saistība ar latviešu profesionālo teātri, teksts ir klasificējams kā dienasgrāmata pēc tās žanriskajām pazīmēm, dienasgrāmatas teksts publicēts. Analizētās dienasgrāmatas ir radušās gan pēc autora iekšējas nepieciešamības (rakstīt), gan pēc noteiktiem ārējiem apstākļiem, piemēram, pasūtījuma radīt dienasgrāmatu publicēšanai, un tās visas ir uzskatāmas par subjektivitātes izpausmes formu. Dienasgrāmatās datētais laiks aptver periodu no 1948.gada (iekļautās retrospektīvās autobiogrāfijas dēļ var runāt par dažu desmitu gadu senāku periodu) līdz 2016.gadam, kas liecina par latviešu teātra dienasgrāmatu kā jaunu, formēšanās procesā esošu žanru.",0
291,Baltijas valstis kā izejošā Ķīnas tūrisma galamērķis,"Augošais Ķīnas izejošā tūrisma apjoms piesaista tūrisma galamērķu uzmanību visā pasaulē, tai skaitā arī Baltijas valstīs. Baltijas valstis izmanto vienotu mārketinga pieeju, lai popularizētu šo reģionu kā tūrisma galamērķi Ķīnas tirgum. Šī maģistra darba mērķis ir noskaidrot pašreizējo situāciju tūrisma attiecībās starp Baltijas valstīm un Ķīnu, kā arī izvērtēt Baltijas valstu kā Ķīnas tūristu galamērķa stiprās un vājās puses. Balstoties uz datiem no intervijām ar trīs Baltijas valstu tūrisma ekspertiem un sekundārajiem datiem no tūrisma politikas dokumentiem tiek veikta gadījuma analīze. Pētījuma rezultātā tiek noskaidrots, ka Baltijas valstīm piemīt vairāki pievilcīgi tūrisma resursi, ko iespējams attīstīt, lai radītu tūrisma produktus Ķīnas tirgum, taču galamērķa attīstību kavē tiešo avioreisu trūkums un nepietiekama tūrisma industrijas cilvēkresursu sagatavotība Ķīnas ceļotāju uzņemšanai.",0
292,Turku mitoloģiskie elementi Anatolijas reģiona turku tautas teikās,"Maģistra darba nosaukums ir “Turku mitoloģijas elementi Anatolijas reģiona turku tautas pasakās”. Darbā tiek aplūkots kā tautu mīti spēj ietekmēt prozas vēstījumus un kādas liecības par turku mitoloģiskajiem elementiem var atrast turku tautas pasakās un leģendās. Maģistra darbs rosina lasītāju saprast, ka tautas pasakas, leģendas un mīti kalpo ne tikai kā lasāmviela, bet spēj atspoguļot senās turku tautas tradīcijas, kultūru, uzskatu sistēmu, dievības, kā arī spēj izskaidrot šīs tautas tempermentīgumu. Ir nepieciešams apzināties, ka šāda veida literatūra spēj kalpot par bagātu etnogrāfisko materiālu. Darba nodaļās tiek aplūkota nedaudz citādā austrumu mitoloģija ar dažādiem dabas motīviem, svētajiem skaitļiem, dzīvnieku tēliem, kā arī tēliem, kas pārmantojuši zemes-ūdens garu īpašības. Maģistra darba tēma ir aktuāla, jo līdz šim brīdim turku mitoloģija, tengrisms un šamanisms Latvijā ir maz pētīts un par šo jomu ir pieejami ļoti maz informācijas avotu. No turku klasiskajiem eposiem latvieski šobrīd ir pieejamas tikai viens eposs “Mana vectēva Korkuda grāmatas”, kas laista klajā 2013.gadā ar azerbadžānu kultūras mnistrijas atbalstu.  Tieši šī iemesla dēļ maģistra darbā no turku valodas ir tulkoti vairāki izcili turku folkloras zinātnieku, tādu kā Mehmeta Bahaeddina Ogela (Mehmet Bahaeddin Ögel), Fuzuli Bajata (Füzuli Bayat) un Jašara Čoruhlu (Yaşar Çoruhlu ) mūža darbi un pētījumi, kā arī turku tautas pasakas „Tahirs ar Zuhri”, “Ferhats ar Širina”, “Skaistais Ahmets”, “Kerems ar Asli”, “Huršits ar Mahmihri”, “Elifa ar Mahmutu” u.c.  Maģistra darba mērķis ir noskaidrot kas ir mīts, kādas ir mīta funkcijas, kāds ir iemesls kādēļ mīti ietekmē prozas vēstījumus. Kādus mitoloģiskie motīvi var tikt atrasti tautas pasakās. Kā arī viens no maģistra darba autores mērķiem – raisīt lasītāja interesi par daudzveidīgo un vēl līdz galam neatklāto latviešu tautai – turku kultūru un mitoloģiju. Maģistra darbs pierāda, ka tautas pasakas spēj kalpot kā turku mitoloģijas un tās motīvu izzņas avots. Tomēr, lai spētu identificēt konkrētās mitoloģijas motīvus ir nepieciešamas nelielas priekšzināšanas šīs tautas mitoloģijā. Maģistra darbs sastāv no piecām nodaļām un veido 64 lapaspuses.",0
293,Ķīniešu 20. gs. rakstnieks Lao Še un satīras elementi viņa darbos,"Bakalaura darba tēma ir „Ķīniešu 20.gs. rakstnieks Lao Še un satīras elementi viņa darbos”. Darba mērķis ir izpētīt satīras izpausmi Lao Še darbos. Bakalaura darbs sastāv no četrām daļām, pirmā daļā ir veltīta satīras žanra pirmsākumiem Ķīnā un satīras definīcijai. Otrajā daļā tiek apskatīts Lao Še dzīves gājums un vēsturiskie apstākļi, kuri ietekmēja viņa darbus. Trešā darba daļa ir veltīta faktoriem, kas ietekmēja rakstnieka personības veidošanos, viņa pārdomām par rakstīšanu un Lao Še darbu pārskatīšanai. Ceturtā daļā tiek analizēti trīs rakstnieka darbi: “Piezīmes par Kaķu pilsētu” 猫城记, “Divi Ma” 二马  un “Šķiršanās” 离婚.          Iepazīstoties ar Lao Še personu, viņa uzskatiem, rakstīšanas stilu, var secināt, ka viņš, pārdzīvojot ķīniešu tautas likteņa gājumu, ar saviem darbiem velējas izmainīt sabiedrību. Rakstnieka daiļradē tika atspoguļotas Ķīnas tauta krustcelēs starp pieņemtajām ķīniešu tradīcijām un mūsdienu rietumu vērtībām, morāles normas, ārzemnieku ietekme uz ķīniešu sabiedrību, indivīda un sabiedrības attiecības un citas svarīgas tēmas.  Rakstnieks, pazīstams ar reālisma žanra darbiem un humoristisku stilu, savā daiļradē izmēja ķīniešu 20.gs. sabiedrību un problēmas, ar kuram cilvēki saskaras ikdienas dzīvē. Viņš, izmantojot humora, ironijas, satīras un groteskas elementus, velējas izcelt problemātiku, kas pastāvēja Ķīnā un mudināt cilvēkus risināt to.          Tēmas aktualitāte tiek balstīta uz to, ka Lao Še, būdams viens no izcilākiem ķīniešu 20.gadsimata rakstniekiem, nav diezgan pazīstams rietumu cilvēku vidū, tāpēc ar šo darbu autore vēlas iepazīstināt lasītājus ar Lao Še un viņa daiļradi. Darba apjoms ir 40 lapas.  Atslēgvārdi: Lao Še, satīra, humors, literatūra, vēsture, kultūra, Ķīna.",0
294,Džiu džicu vēsture un attīstība,"Bakalaura darba tēma ir ""Džiu džicu vēsture un attīstība"". Džiu džicu ir viena no senākajām cīņas mākslām pasaulē, kas laika gaitā ir ietekmējusi cīņas mākslu, kā arī Japānas un pasaules vēsturi. Darba mērķis bija izklāstīt džiu džicu attīstību un tā transformāciju jaunās cīņas mākslās. Lai izveidotu pēc iespējas uzticamāku darbu tika izmantota literatūra un elektroniskie informācijas avoti no dažādām valstīm un dažādiem laika periodiem.",0
295,Japānas novecojošā sabiedrība: risinājumu meklējumos,"Darbā tiek aprakstīti novecojošas sabiedrības veidošanās cēloņi un situācija pasaulē, īpaši Japānā. Atspoguļojot vēsturisko un esošo situāciju, kā arī valdības risinājumu meklējumus, tiek apskatīta iespējamā  sabiedrības nākotne. Darba mērķis ir sniegt nelielu ieskatu Japānas novecojošās sabiedrības rašanās iemeslos, censties izprast, kā izveidojusies šāda situācija, un saprast, cik efektīvi ir risinājumi. Aprakstīti Japānas valdības centieni valstiskā līmenī risināt sabiedrības atražošanas problēmu, un kā tas ir ietekmējis valsts labklājības attīstības virzienu. Darbā tiek apskatīta Japānas novecojošās sabiedrības situācija no vēsturiskā, kultūrvēsturiskā, tradīciju un labklājības aspekta. Aprakstīti Japānas valdības risinājumu meklējumi, sākot no dzimstības krīzes pēc Otrā pasaules kara līdz mūsdienām, kā arī sociālie risinājumi esošās novecojošās sabiedrības labklājības līmeņa uzturēšanai un ilgdzīves nodrošināšanai.",0
296,Korejas neokonfūcisms lēdijas Hjegjonas memuāros,"Šī darba nosaukums ir “Korejas neokonfūcisms lēdijas Hjegjonas memuāros”. Tajā tiek apskatīta konfūcisma un neokonfūcisma attīstība Korejā Džoson dinastijas laikā un parādīts, kā dažādas Korejas neokonfūcisma iezīmes parādās lēdijas Hjegjonas (1735. – 1816.g.) rakstītajos memuāros. Neokonfūcisms ir ideoloģija, kura ir atstājusi vislielāko iespaidu uz Korejas sabiedrības veidošanos un tās tradicionālo kultūru un ideju vēsturi, tāpēc, pieaugot interesei par Korejas sabiedrību un vēsturisko attīstību, ir svarīgi pievērst tā pētīšanai padziļinātu interesi. Darba mērķis ir sniegt pārskatu par konfūcisma rašanos un tā vēsturisko kontekstu, kā arī izskaidrot konfūcisma un neokonfūcisma ideoloģiju pamatkonceptus un kā tās ienāca un nostiprinājās Korejas pussalā. Tiek dots arī pārskats par tiem vēsturiskajiem notikumiem, kas veidoja sabiedrību un valsts pārvaldi lēdijas Hjegjonas dzīves laikā. Paši lēdijas Hjegjonas memuāri tiek analizēti lai parādītu, kā tajos izpaužas neokonfūcisma ideoloģija un dažādas nesakritības starp neokonfūcisma ideāliem un realitāti. Tiek secināts, ka, lai gan Džoson dinastijas laika Koreja tiek uzskatīta par valsti, kura visprecīzāk ir sekojusi neokonfūcisma ideoloģijai par sabiedrību, morāli un valsts pārvaldi, un neokonfūcisma ideāli ietekmēja visus cilvēku dzīves aspektus, tomēr ir vērojamas arī  atkāpes no šo ideālu izpildījuma dzīvē.  Darbs sastāv no trīs nodaļām. Pirmā daļa pārskata konfūcisma un neokonfūcisma attīstību Ķīnā un Korejā, un šo ideoloģiju gŠī darba nosaukums ir “Korejas neokonfūcisms lēdijas Hjegjonas memuāros”. Tajā tiek apskatīta konfūcisma un neokonfūcisma attīstība Korejā Džoson dinastijas laikā un parādīts, kā dažādas Korejas neokonfūcisma iezīmes parādās lēdijas Hjegjonas (1735. – 1816.g.) rakstītajos memuāros. Neokonfūcisms ir ideoloģija, kura ir atstājusi vislielāko iespaidu uz Korejas sabiedrības veidošanos un tās tradicionālo kultūru un ideju vēsturi, tāpēc, pieaugot interesei par Korejas sabiedrību un vēsturisko attīstību, ir svarīgi pievērst tā pētīšanai padziļinātu interesi. Darba mērķis ir sniegt pārskatu par konfūcisma rašanos un tā vēsturisko kontekstu, kā arī izskaidrot konfūcisma un neokonfūcisma ideoloģiju pamatkonceptus un kā tās ienāca un nostiprinājās Korejas pussalā. Tiek dots arī pārskats par tiem vēsturiskajiem notikumiem, kas veidoja sabiedrību un valsts pārvaldi lēdijas Hjegjonas dzīves laikā. Paši lēdijas Hjegjonas memuāri tiek analizēti lai parādītu, kā tajos izpaužas neokonfūcisma ideoloģija un dažādas nesakritības starp neokonfūcisma ideāliem un realitāti. Tiek secināts, ka, lai gan Džoson dinastijas laika Koreja tiek uzskatīta par valsti, kura visprecīzāk ir sekojusi neokonfūcisma ideoloģijaalvenos konceptus. Otrā daļa ir veltīta Korejas 17. un 18. gadsimta vēsturei, lai dotu lasītājam lēdijas Hjegjonas laika sabiedrības un politiskās kultūras rašanās vēsturisko kontekstu. Darba trešajā daļā tiek analizētas 1795., 1802.,un 1805. gadā rakstītās lēdijas Hjegjonas memuāru daļas.",0
297,Liecības par atombumbas izraisīto traģēdiju Nagasaki Hajaši Kjoko darbos,"Bakalaura darbs “Liecības par atombumbas izraisīto traģēdiju Nagasaki (1945) Hajaši Kjōko (1930-2017) darbos”  ir veltīts atombumbu traģēdijas izpētei, lūkojoties caur autores darbu prizmu. Šī tēma tika izvēlēta saistībā ar salīdzinoši neseno Hajaši nāvi 2017. gadā, kā arī atomieroču izmantošanas bīstamības tēmas pieaugošo nozīmi.    Šī darba galvenais mērķis ir izpētīt, kā atombumbu katastrofa ietekmēja Hajaši dzīvi, kā arī viņas personīgo autorstilu, ar kura palīdzību viņa pauž savus pārdzīvojumus un kritiku attiecībā uz atomenerģijas izmantošanu visā pasaulē.  Pirmajās trijās nodaļās ir pētīta tieši Kjōko Hajaši un viņas darbi, meklējot sakarības starp autores darbiem un dzīvi. Ceturtajā nodaļā tiek pētīti japāņu autori Tamiki Hara un Joka Oto kā iespējamie literārie Kjōko Hajaši priekšteči, kuru darbi varēja ietekmēt viņas tēmu izvēli un viņas izveidoto autorstilu.",0
298,Sakārtojumā saistītu komponentu secība latviešu valodā,"Maģistra darbā analizēta sakārtotu komponentu secība latviešu valodā, un pētījuma mērķis ir noteikt, kādi faktori to ietekmē. Teorētiskās literatūras izpētes rezultātā izvirzīti vairāki sakārtotu komponentu secību noteicoši faktori. Darbā aplūkoti galvenie – semantiskie, funkcionāli pragmatiskie un formālie – faktori. To ietekme detalizēti un strukturēti analizēta latviešu valodas materiālā. Pētījumā izmantotie valodas dati iegūti no Latviešu valodas sintaktiski marķētā korpusa un Līdzsvarotā mūsdienu latviešu valodas tekstu korpusa, iepriekš nosakot atlases ierobežojumus, tomēr apkopojot iespējami plašu un semantiski daudzveidīgu valodas materiālu. Darbā izmantotas aprakstošā un korpusa analīzes metode un lingvistiskais eksperiments. Pētījums galvenokārt balstīts kognitīvās un psiholingvistikas, kā arī funkcionālās sintakses, semantikas un pragmatikas pētījumu atziņās.",0
299,Teātra kritikas funkcijas postdramatiskā teātra laikmetā,"Maģistra darbs “Teātra kritikas funkcijas postdramatiskā teātra laikmetā” ir veltīts teātra-skatītāju-kritikas savstarpējām attiecībām. Darba teorētiskajā daļā analizēts teātra teorētiķa Hansa-Tīsa Lēmana (Hans-Thies Lehmann) “postdramatiskā teātra” koncepts. Noskaidrots teātra kritikas jēdziens un galvenās funkcijas. Balstoties uz preses materiāliem un darba autores aptaujā gūtajiem rezultātiem, veikts pētījums, kurā analizētas teātra skatītāju, mākslinieku un kritiķu attiecības, izpratne par teātra kritiku Latvijā mūsdienās – postdramatiskā teātra laikmetā. Kā arī analizētas trīs paaudžu latviešu kritiķu recenzijas, ar mērķi salīdzināt funkciju, pētniecības metožu, postdramatisko elementu u.c. definēto objektu izmantošanu recenzijās.",0
300,Pazemes Japāna: organizētās noziedzības metamorfoze no Edo perioda līdz mūsdienām,"Bakalaura darbs “Pazemes Japāna: organizētās noziedzības metamorfoze no Edo perioda līdz mūsdienām“ ir veltīts organizēto noziedzīgo grupu attīstībai Japānā, pazīstamas kā jakudza. Šī darba mērķis ir izpētīt jakudzu kā Japānas kultūras daļu, izprast izcelsmes cēloni un izsekot, kā šīs noziedzīgās grupas ir mainījušās un veidojušās vēstures gaitā. Darba autors izsekos organizēto noziedzīgo grupu attīstībai Japānā, sākot no Edo perioda līdz mūsdienām, sapratīs, kādi cilvēki pievienojas jakudzas grupām un uzzinās par bandām no iekšpuses. Darbs tika sadalīts 4 daļās, kur katra daļa aptver konkrētu laika periodu: Edo periodu (1603–1868), Meidži periodu (1868–1912), Šōvas periodu (1926-1989) un Heisei periodu (1989–2019). Bakalaura darba apjoms: 60 lappuses.",0
301,Sūfisma filozofijas neoplatoniskās saknes,"Mūsdienās, globalizācijas rezultātā, kad islāms tiek popularizēts vairāk kā jebkad agrāk, līdz ar to pārklājoties ar citām, mums tuvākām, reliģijām un to mācībām, šī darba galvenais mērķis ir izpētīt grieķu mantojuma asimilāciju islāma mistiskajā praksē.  Bakalaura darbā tiek aplūkotas neoplatonisma un sūfisma filozofisko mācību iespējamās paralēles un līdzības. Pētījuma mērķi ir noskaidrot neoplatonisma un sūfisma mācības vēsturisko izcelsmi, attīstību un rezultātā, izsekot, kā neoplatonisms ietekmēja sūfisma filozofiju. Gan neoplatonisma, gan sūfisma pamatā ir ideja par sevis attīrīšanu, lai rezultātā savienotos ar Dievu, jeb visa esošā pirmsākumu, taču jautājums ir, vai tās ir vai nav attīstījušas viena no otras.  Darba gaitā gan sūfisms, gan neoplatonisms tika pētīti no vēsturiskā un teorētiskā aspektā, paralēli meklējot līdzības starp tiem. Rezultātā iegūtie secinājumi ļauj apstiprināt darba hipotēzi, proti, ka sūfisma filozofija ir tieši balstīta uz neoplatonisma idejām.",0
302,Vīriešu kimono aktualitāte Japānā 21. gadsimtā,"Maģistra darba nosaukums ir Vīriešu kimono aktualitāte Japānā 21. gadsimtā. Šī darba mērķis ir izpētīt vīriešu kimono nēsāšanas tradīcijas dažādos Japānas laikmetos un tā un attīstības gaitu, analizējot iemeslus, kāpēc mūsdienās kimono sastopamība vīriešu vidū ir ievērojami samazinājusies, salīdzinot ar sievietēm. Būtiska darba daļa veltīta vīriešu kimono tipoloģijai, izvēršot tā veidus un fiksējot to simboliku, kas skatīta ietērpa aktualitātē un sastopamībā mūslaikos.  Pētnieciskā darba izstrādes laikā veikta aptauja, anketējot 100 japāņu vīriešus saistībā ar viņu kimono nēsāšanas paradumiem un relevanci mūsdienās. Iegūtie rezultāti ļāvuši deducēt japāņu tradicionālā ietērpa aktualitāti mūsdienās un iemeslus, kāpēc kimono pēdējā gadsimta gaitā ir strauji zaudējis savu popularitāti vīriešu vidū. Japāņu tradicionālais ietērps kimono gadsimtu miju gaitā ir bijusi svarīga Japānas kultūras sastāvdaļa, kas vēsturisko un politisko izmaiņu, kā arī vesternizācijas un globalizācijas ietekmē vairākkārt mainījusi savu nozīmi un funkcijas sabiedrībā līdz formējusies par to, kāda tā ir sastopama mūsdienās. Līdz pat Meidži laikmeta sākumam šis tradicionālais ietērps tika nēsāts katru dienu, to valkājot gan nacionāli nozīmīgu procesiju, rituālu un ceremoniju laikā, gan arī ikdienā. Lai arī kimono aktualitāte pēdējā gadsimta gaitā ir mazinājusies un to vairs nenēsā kā ikdienas ietērpu, mūsdienās tas vēl joprojām īpaši populārs ir svētku un svarīgu notikumu laikā. Zīmīgi, ka 21. gadsimtā sievietes nēsā kimono daudz biežāk, salīdzinot ar vīriešiem. Maģistra darbs sastāv no trim daļām. Pirmajā daļā tiek aplūkota vīriešu kimono vēsture un attīstības gaita, sākot no Naras līdz Meidži laikmetam un mūsdienām. Otrajā daļā tiek pētīta vīriešu kimono kopšana, tā veidi, detaļas, atribūtika, nēsāšanas tendences mūsdienās, kā arī vīriešu kimono tipi un invarianti dažādos japāņu sporta veidos. Darbu noslēdz trešā daļa, kurā tiek analizēti aptaujas dati par vīriešu kimono aktualitāti, nēsāšanas tendencēm un tradīcijām mūsdienās, veicot secinājumus un rezultātu apkopojumu.",0
303,Izmaiņas Japānas izglītības sistēmā Meidži periodā,"Viena no nozīmīgām reformām, kuras Japānas valdība bija veikusi Meidži periodā, bija jaunas izglītības sistēmas izveidošana. Tas nenotika uzreiz. Izglītības reformas tika pieņemtas visa Meidži perioda laikā. Šī darba mērķis ir aplūkot izglītības sistēmas veidošanu, un kā tā bija mainījusies vairāku faktoru ietekmē. Izglītības sistēma ir attīstītas valsts pamats. Pirms Meidži perioda japāņu izglītība bija balstīta un sociālo klašu iedalījumu. Tomēr jaunai valdībai izdevās centralizēt un standartizēt to. Japānas izglītības sistēmas attīstībā bija divi periodi: liberālais un nacionālistiskais. Visas reformas bija veiktas saskaņā ar valsts mērķiem un ideoloģiju. Pat ja valdības uzskati mainījās, viena lieta palika nemainīga: Meidži periodā izglītība bija pieejama jaunai paaudzei.",0
304,Kā mēs runājam par ēdienu. Ēdienkartes latviešu valodā,"Ēdienkartes latviešu valodā ir bieži sastopams teksta veids, tomēr valodniecībā tās līdz šim maz pētītas.  Pētījuma mērķis ir apskatīt ēdienkaršu vēsturi, aplūkot ēdienkaršu stilistisko piederību, struktūru un leksiku, īpašu uzmanību veltot lietvārdiem un aizgūtu vārdu lietojumam, īpašības vārdiem, darbības vārdiem un apstākļa vārdiem. Pētījuma materiālu veido 50 ēdienkartes latviešu valodā, kas publiski pieejamas ēdināšanas uzņēmumu mājaslapās vai sociālajos tīklos un ievāktas laika posmā no 2018. gada novembra līdz 2019. gada janvārim.",0
305,Ģimenes attiecību tēlojums Japānas sabiedrībā Jošimoto Bananas darbos,"Bakalaura darbs “Ģimenes attiecību tēlojums Japānas sabiedrībā Jošimoto Bananas darbos” pievēršas ģimenes formas izpētei Jošimoto Bananas romānos un tās salīdzināšanai ar realitāti Japānā. Darba mērķis ir noskaidrot īpatnējo ģimeņu veidošanas zemtekstus Bananas literārajos darbos, salīdzinot tās ar tipiskajiem ģimenes modeļiem Japānā.  Pētījums ir sadalīts trijās daļas. Pirmā daļa koncentrējas uz Bananas bērnību, karjeras sākumu un plašo kritiku, ko viņas darbi ir saņēmuši. Otrajā daļā tiek apskatīti autores bērnībā un romānu tapšanas laikā Japānā pieņemtie ģimenes modeļi un lomu sadalījums. Pirmo divu daļu mērķis ir radīt priekšstatu par sabiedrību un tās uzskatiem par ģimeni Bananas uzaugšanas laikā, un iespējamiem viņas kritikas cēloņiem.  Pētījuma trešā daļa ir veltīta Bananas romānu analīzei. Salīdzinot autores naratīvu un izveidoto ģimenes modeļu funkcijas ar patieso situāciju Japānā, tiek mēģināts identificēt Bananas kritiku par Japānas sabiedrību.",0
306,TV un kino filmu nosaukumu tulkošana,"Maģistra darba tēma ir “Tv un kino filmu nosaukumu tulkošana”, tā tika izvēlēta, jo autors bieži apjūk, ieraugot piedāvātos ārzemju filmu un seriālu nosaukumu tulkojumus, un vēlētos, iedziļināties procesā, kas tos rada. Tēma ir aktuāla, jo ārzemju popkultūra tiek patērēta visos sabiedrības slāņos un no tās mūsdienās ir grūti izvairīties. Šī pētījuma mērķis ir analizēt Latvijā izrādīto filmu un TV serialu nosaukumu tulkojumus, lai noskaidrotu labākos risinājumus. Pētijumā tika izmantota kontentanalīzes pētīšanas metode. Darbu veido četras nodaļas. Pirmajā tiek apkopoti teorētiskie materiāli par filmu un seriālu nosaukumu funkcijām. Otrajā tiek analizētas izvēlētās tulkošanas metodes. Trešajā tiek definētas izteiktākās grūtības, ar kurām tulkotājs saskarās nosaukumu tulkošanā. Ceturtajā daļā tiek analizēti kontentanalīzes rezultāti. Darba noslēgumā tiek izdarīti secinājumi un piedāvāti risinājumi. Šī maģistra darba mērķauditorija ir tulkotāji, kuriem jāsaskarās ar nosaukumu tulkošanu. Pētījuma rezultāti norāda, ka pielietotās tulkošanas metodes seriālos un filmās ir ļoti līdzīgas, bet dažādiem žanriem gan ir savas specifikas. Tāpat arī pētījuma rezultāti norāda uz lielāku radošo brīvību, kāda atļauta tulkotājam strādājot ar seriālu, nevis filmu nosaukumiem.  Filmu un seriālu nosaukumu tulkošana ir mākslinieciskas dabas darbs ar komerciālu pieskaņu. Ir nosaukumi, kuriem nepieciešama radoša un unikāla pieeja. Reti ir gadījumi, kad visas nosaukumu funkcijas iespējams pārnest no AV uz MV.",0
307,Tulkošanas stratēģijas un sinhronā tulkošana: Eiropas Savienības institucionālais diskurss,"Lai skaidri nodotu runātāja precīzu vēstījumu, mērķa sasniegšanai var pielietot dažādas mutiskās tulkošanas stratēģijas un tehnikas. Ņemot vērā mutiskās tulkošanas veidu un režīmu dažādību, mutiskās tulkošanas stratēģijas un tehnikas, kas var rādīt izaicinājumus jaunajiem tulkiem, maģistra darbā tiek pētīta mutiskā tulkošana un saistītie pamatjēdzieni, mutiskās tulkošanas stratēģijas un tehnikas, ko pielieto sinhronajā tulkošanā. Darbā tiek arī identificētas un no jaunā tulka perspektīvas analizētas mutiskās tulkošanas stratēģijas un tehnikas, kas izmantotas Eiropas Savienības iestāžu līmenī. Tas tiek darīts, analizējot izvēlēto teorētisko materiālu, meta tekstus par mutisko tulkošanu un veicot konkrētu piemēru izpēti, pamatojoties uz angļu- latviešu- angļu kombinācijas piemēriem Eiropas Savienības iestāžu līmenī. Pētījuma rezultāti pierādīja: lai gan ir iespējams izmantot dažādas mutiskās tulkošanas stratēģijas un tehnikas, lai skaidri nodotu runātāja precīzu vēstījumu no avota valodas mērķvalodā, iespējams identificēt ierobežotu skaitu biežāk izmantotās stratēģijas un tehnikas.",0
308,Tiesu tulkošanas sistēma un tulku darba apstākļi Latvijā,"Maģistra darba tēma ir “Tiesu tulkošanas sistēma un tulku darba apstākļi Latvijā.” Mutiskā tulkošana ir kļuvusi par neatņemamu sastāvdaļu starpkultūru komunikācijā ar dažādām svešvalodām. Viens no mutiskās tulkošanas veidiem ir tiesu tulkošana, kur tulks ar tulkošanas pakalpojumu sniegšanu nodrošina personas tiesības uz taisnīgu tiesas procesu. Tēmas aktualitāti par tiesu tulkošanas sistēmu un tulku darba apstākļiem Latvijā pierāda fakts, ka 2014.gadā Latvijā tika publicēta rokasgrāmata tiesu tulkiem, norādot, ka tiesu tulkiem nepieciešams lielāks atbalsts.  Pētījuma mērķis bija noskaidrot Latvijas tiesu tulku viedokli par esošo darba situāciju tirgū un ierosināt priekšlikumus situācijas uzlabošanai. Lai sasniegtu mērķi, tika intervēti astoņi tulki – četri štata un četri ārštata tulki. Darba izvirzītā hipotēze: Latvijas tiesu tulkošanas sistēma nenodrošina piemērotus darba apstākļus tulkiem, tādējādi veicinot tulkošanas kvalitātes pakalpojumu lejupslīdi -  apstiprinājās. Rezultātā tika noskaidrots, ka tiesu tulkošanas sistēma Latvijā nav sakārtota un darba ietvaros tika izstrādāti priekšlikumi tiesu tulka darba apstākļu uzlabošanai.",0
309,"Latviešu studenti Ķīnā: pirmsākumi, iespējas, problemātika","Bakalaura darbs “Latviešu studenti Ķīnā: pirmsākumi, iespējas, problemātika” ir veltīts visiem bijušajiem, esošajiem un topošajiem ķīniešu valodas studēt gribētājiem. Darbā pētīt Latvijas un Ķīnas sadarbības pirmsākumi. Apskatītas arī dažādas stipendiju iespējas studijām Ķīnā un aprakstīts veids kā tās iegūt. Izpētīta galvenā starptautisko studentu problēma Ķīnā, kā arī analizēta aptauja “Studijas Ķīnā”. Pētījums ir aktuāls, jo starptautiskās sadarbības ietvaros gan ekonomiskajā, politiskajā, kultūras, gan jebkurā citā jomā, ķīniešu valodas mācīšanās pasaulē kļūst aizvien populārāka un pieprasītāka. Katru gadu uz Ķīnu dodas vairāki tūkstoši studentu no visas pasaules, to skaitā arī Latvijas. Pētījums veikts, lai noskaidrotu kādas ir studentu iespējas studēt Ķīnā un ar kādām problēmām nākas saskarties. Šis pētījums būs informatīvs materiāls visiem, kas vēlas apgūt ķīniešu valodu. Darbam ir vairāki mērķi. Pirmais, Ķīnas – Latvijas sadarbības un studentu apmaiņas pirmsākumu izpēte. Otrais, noskaidrot kādas ir latviešu iespējas studēt Ķīnā. Trešais, uzzināt, kas ir galvenā starptautisko studentu problēma, studējot Ķīnā,  un ceturtais, caur aptaujas rezultātiem iepazīties ar to, kāds ir latviešu studentu mācību periods Ķīnā, ar kādām problēmām nākas saskarties latviešiem un vai problemātika latviešu studentu vidū sakrīt ar starptautisku pētījumu rezultātiem.  Bakalaura darbā secināts, ka Latvijas un Ķīnas sadarbība ilgst jau vairākus gadus un Ķīna piedāvā daudz stipendiju iespējas studijām. Autore arī secina, ka mūsdienās studentiem galvenā problēma ir integrācija, un arī latviešu studenti nav izņēmums. Šo problēmu ir radījusi tehnoloģiju attīstība, kuras rezultātā cilvēki arvien sliktāk prot komunicēt.  Darbs sastāv no četrām daļām. Pirmajā daļā ir apskatīta Latvijas – Ķīnas sadarbība. Otrajā darba daļā tiek aplūkotas stipendijas studijām Ķīnā. Trešajā daļā ir aprakstīta starptautisko studentu galvenā problēma un ceturtā daļa ir aptaujas “Studijas Ķīnā” analīze.  Darba kopējais apjoms ir 65 lapas.",0
310,Sabiedrības ideālais “es” Din Lin darbos “Mis Sofijas dienasgrāmata” un “Saule pār Sangan upi”,"Dzjan Bindži ir viena no pazīstamākajām 20. gadsimta ķīniešu rakstniecēm. Viņa pieņēma pseidonīmu Din Lin, kas kļuva populārāks nekā viņas īstais vārds. Personīgās neveiksmes un vēstures traģēdijas mudināja rakstnieci uz literāro darbību visas dzīves laikā; sabiedrības ideāli un uzskati lika pamatus rakstnieces daiļradei un domāšanai. Din Lin pazīstamākie darbi ir starptautiski tulkotais stāsts “Mis Sofijas Dienasgrāmata” un Staļina balvas ieguvušais romāns “Saule Pār Sangan Upi”. Abi darbi savulaik izpelnījās gan rakstnieces slavenību, gan vēlāk kvēlu nicinājumu.  Bakalaura darba nosaukums ir “Sabiedrības Ideālais “Es” Din Lin Darbos “Mis Sofijas Dienasgrāmata” un “Saule Pār Sangan Upi”. Darba uzdevums ir izpētīt un noformulēt sabiedrības ideālo “es” Din Lin pazīstamāko darbu “Mis Sofijas Dienasgrāmata” un “Saule Pār Sangan Upi” radīšanas laikā, kā arī, izmantojot atbilstošo grāmatu piemērus, pamatot, ka Din Lin svarīgākie personāži ir sabiedrības ideālā “es” atainojums. Bez tam, svarīga pētījuma daļa tiek veltīta Din Lin dzīves gaitas izpētei un tiem vēsturiskajiem faktoriem, kuri ietekmēja viņas literāro talantu. “Mis Sofijas Dienasgrāmata” ir tulkota daudzās valodās, tomēr latviešu valodā darba tulkojums vēl nav pieejams. Šajā darbā bakalaura autore tulko dažus fragmentus no minētā darba, tādēļ šis darbs var būt aktuāls no akadēmiskā viedokļa.",0
311,Ikebanas Banmi Šofu Rjū skola,"Ikebana ir japāņu ziedu kompozīcijas māksla ar ļoti senu vēsturi, tradīcijām un stiliem. Ikviena ikebanas kompozīcija ir unikāla, jo tā ir mākslas darbs ar vēstījumu, kurā mākslinieks ir ieguldījis darbu, domas un mīlestību. Tomēr ikebana nenozīmē tikai ziedu sakārtošanu, jo kompozīciju veidošanā tiek izmantoti visdažādākie dabas materiāli. Būtiska nozīme ir arī sakārtojuma krāsu kompozīcijai, līnijām, formai un jēgai. Pasaulē darbojas vairāk nekā 5000 ikebanas skolu. Viena no tām ir Banmi Šofu Rjū ikebanas skola, kuru Latvijā zina tikai retais. Pētījuma mērķis ir izpētīt ikebanas vēsturisko attīstību un simbolismu, Banmi Šofu Rjū ikebanas skolas vēsturi, attīstību, misiju, simboliku, mācību programmu, spilgtākās personības, izmantojamos stilus un ievērojamākās kompozīcijas un iepazīstināt ar to. Pētījumā ir analizēti pieejamie literatūras un informācijas avoti, kas iztulkoti no angļu, krievu un japāņu valodām.  Ikebanas Banmi Šofu Rjū skola ir jauns Šofu Rjū skolas atzars, kas ir attīstījies un guvis ievērojamus panākumus, pateicoties šīs skolas pirmajai direktorei Besijai Joneko Banmi Fūksai (Bessie Yoneko Banmi Fooks) un esošajam direktoram Dr.Rikardo Banšo Karrasko (Ricardo Bansho Carrasco), kuri ir savu dzīvi veltījuši ikebanas mākslai, atbalstot, attīstot un veicinot skolas un draudzības caur ziediem un pludinātajiem, izliektajiem zariem atzīšanu visā pasaulē, saglabājot vēsturiskās tradīcijas, turpinot iet pa izvēlēto ziedu ceļu, praktizējot un mācot. Ir viena no tām skolām, kas darbojas ārpus Japānas un pat Āzijas - Floridas štatā. Izmanto gan tradicionālos stilus - Nageire, Seika, Moribana, Čabana, Gendaika, gan ir radījusi pati savu stilu – Hašibana. Izstrādājusi savu īpašo rokrakstu, kompozīciju veidošanā vienmēr izmantojot īpašu elementu – pludināto, izliekto zaru, kas savieno ikebanu ar dzīvo garu.",0
312,"Studiju kursā ""Starpkultūru projekti"" veiktā tulkojuma rediģēšana un analīze","Šajā maģistra darbā autore veic studiju kursā “Starpkultūru projekti” īstenota grupas tulkojuma rediģēšanu un analīzi. Projektā piedalījās Profesionālās maģistra programmas “Rakstiskā tulkošana” 3. semestra studenti: deviņi tulkotāji, trīs redaktori, viens terminologs un viens projekta vadītājs. Darbā tiek aplūkotas trīs tulkojuma versijas: nerediģēti tulkotāju iesniegtie tulkojumi – apkopotas un analizētas dažādas kļūdas (drukas, pareizrakstības, gramatikas, stila kļūdas) –, trīs redaktoru rediģētie tulkojumi – tiek analizēts, vai redaktoriem ir izdevies tulkojumā novērst “tulkotāja klātbūtni” –, un izdarīti secinājumi par tulkojuma galīgo versiju ar projekta vadītāja veiktajiem labojumiem maģistra darba autores redakcijā. Maģistra darbā ir secināts, ka grupu tulkojumos, it īpaši, ja tos rediģē vairāki redaktori, tiek pieļauts vairāk kļūdu: trūkst konsekvences terminu tulkojumos, dažādās teksta daļās var atšķirties teksta noformējums, pieturzīmju lietojums un vietām var būt jūtama dažādu tulkotāju “klātbūtne”, ņemot vērā grupas dalībnieku atšķirīgo izglītību (specializāciju), pieredzi, stilu un izteiksmes veidu.",0
313,Korejiešu īpašvārdu atveide latviešu valodā,"Šī maģistra darba nosaukums ir “Korejiešu īpašvārdu atveide latviešu valodā”. Tajā ir apskatīta pašreizējā situācija korejiešu īpašvārdu, lielākoties personvārdu, atveidē latviešu valodā. Šobrīd, kad Korejas studijas, kā savu nozari izvēlās ar vien vairāk studentu, ir svarīgi sākt sistematizēt to, kā šīs studijas notiek. Daļa no studiju procesa ir tulkošana un jaunu tekstu radīšana, kur nepieciešams arī atveidot korejiešu īpašvārdus. Līdz šim esošie korejiešu īpašvārdu atveides ieteikumi tiek ievēroti reti un, ņemot vērā pašreizējo novēroto situāciju, šajā darbā tika izvirzīta šāda hipotēze: līdz šim medijos u.c. atveidotie korejiešu īpašvārdi neatbilst to izrunai un rakstībai korejiešu valodā, kas ir pretrunā ar atveides principiem latviešu valodā. Sekojot hipotēzei, šī darba mērķi bija: •1. daļā aprakstīt īpašvārdu atveides sistēmu latviešu valodā, izpētīt īpašvārdu atveidi citām Āzijas valodām latviešu valodā un sekojoši izvirzīt ieteikumus korejiešu īpašvārdu atveidei latviešu valodā; •2. daļā  aprakstīt korejiešu valodas rakstības un transkripcijas sistēmas, tālāk, fonētiski salīdzinot latviešu un korejiešu valodu, izveidot transkripcijas sistēmu, kas derētu īpašvārdu atveidei; •3. daļā izpētīt un apkopot datus par līdzšinējo korejiešu īpašvārdu atveidi latviešu valodā divos interneta ziņu portālos un analizējot šos datus, secināt vai hipotēze ir patiesa. Pēc šo darba mērķu izpildīšanas, darba noslēgumā tika secināts, ka hipotēze apstiprinās un latviešu valodā līdz šim korejiešu īpašvārdi netiek atveidoti pēc atveides principiem latviešu valodā, jo tie bieži vien neatbilst to oriģinālajai izrunai un rakstībai.",0
314,Latvijas 1937. gada Civillikuma tulkojumā lietoto terminoloģisko ekvivalentu analīze (mantojuma tiesības),"Ņemot vērā pieaugošo cilvēku kustību un kapitāla apriti Eiropas Savienībā, tās likumdošanas iestādes ir pielikušas ievērojamas pūles, lai saskaņotu ar pārrobežu mantošanu saistīto likumdošanu. Tiesību aktu saskaņošana ir veicinājusi nepieciešamību pēc augstas kvalitātes juridiskajiem tulkojumiem, it īpaši mantojuma tiesību kontekstā. Šī iemesla dēļ šajā pētījumā tika pētītas tendences ar mantošanu saistīto terminu pārnesē Latvijas 1937. gada Civillikuma tulkojumā, izmantojot kvalitatīvo analīzi. Pētījuma rezultāti liecina, ka Latvijas Civillikuma tulkojums ir sastādīts ar mērķi nodrošināt formālo ekvivalenci, ņemot vērā avotteksta formālo un informatīvo raksturu. Turklāt, Latvijas Civillikuma Mantojuma tiesību sadaļā lietotie termini ir galvenokārt pārnesti angļu valodā, izmantojot aizguvumus un kalkus. Pārlieku izteiktās pieturēšanās pie formālās ekvivalences rezultātā terminu lietojums neatbilst vispārīgi pieņemtajai juridisko terminu lietošanas praksei angļu valodā.",0
315,Geišu kultūra Japānā,"Bakalaura darba “Geišu kultūra Japānā” mērķis bija izpētīt geišu kultūru un vēsturi, izprast kādēļ tik maz tiek stāstīts ārpus Japānas un izpētīt strīdīgo jautājumu par geišām un prostitūciju. Darba autore izvēlējās šo tēmu, jo geišu pasaule vēl aiz vien ir visai aizvērta un noslēpumaina. Cilvēki pārprot, kas īsti ir geišas un jauc tās kopā ar prostitūciju. Geišas un jūdžo ir diezgan līdzīgas, taču nebūt nav vienādas. Autore detalizēti izpētīja geišu attīstību, secinot, ka geišas ļoti ietekmējas no valdības un sabiedrības ap tām. Taču, neskatoties uz visu, geišas ir izdzīvojušas līdz mūsdienām un tās praktizē visas japāņu tradīcijas ko tās praktizēja arī daudz gadus atpakaļ. Darba ietveros tik veikta aptauja, kur autore izpētīja Latvijas iedzīvotāju izpratni par geišām, lielākoties secinot, ka Latvijā ir par maz informācijas par geišām. Darbs sastāv no piecām daļām, 37 lappuses un diviem pielikumiem.",0
316,Nacionālisms un multikulturālisms Dienvidkorejā,"Bakalaura darbā “Nacionālisms un multikulturālisms Dienvidkorejā” tiek izpētīti mūsdienu Dienvidkorejas sabiedrību lielā mērā noteicošo etniskā nacionālisma un multikulturālisma procesu attīstība un ietekme. Korejas sabiedrība, kurai ilgus gadus ieaudzināja nacionālisma garu, globalizācijas procesu ietekmē arvien vairāk saskaras ar citu kultūru pārstāvjiem, kas ierodas Dienvidkorejā. Lai visas sabiedrības grupas būtu apmierinātas un produktīvi sadarbotos, dzīvojot vienā valstī, starp tām ir nepieciešams radīt dialogu un veikt kultūru apmaiņu. Pašreiz Dienvidkorejā notiek aktīvs diskurss par multikulturālās sabiedrības izveidošanu, kas padara šī darba tematu par aktuālu.  Uzsvars darbā ir likts uz abu pieminēto procesu attīstību, to ietekmi un novērtējumu. Darbs ir sadalīts 3 daļās. Katrā daļā ir 2-3 nodaļas. Pirmajā daļā ir aprakstīti procesi, kas raksturo šī brīža Dienvidkorejas sociāli-ekonomisko situāciju, ar uzsvaru uz demogrāfiskiem aspektiem, kas ir nepieciešams, lai izprastu nākamo daļu jautājumus. Otrajā daļā tiek izpētīts korejiešu etniskais nacionālisms, tā izveides gaita un ietekmes sfēras. Trešajā daļā tiek aprakstīts mūsdienās notiekošie multikulturālisma procesi, to ietekmes jomas un sabiedrības un valdības reakcija uz šiem procesiem. Tika secināts, ka gan nacionālisms, gan arī multikulturālisms savā mēra ietekmē korejiešu sabiedrību un starp tiem ir jāmeklē harmonija. Darba garums ir 65 lpp.",0
317,Spēles metodoloģijas pielietošana ķīniešu valodas apmācības procesā,"Bakalaura darba „Spēles metodoloģijas pielietošana ķīniešu valodas apmācības procesā” mērķis: pierādīt, ka lingvistiski interaktīvi uzdevumi, tematiskās spēles veicina mācību materiāla iegaumēšanu, atbrīvošanos no “valodas barjera”, attīsta iegūtās zināšanas un prasmju izmantošanu nestandarta situācijās.  Mācoties valodas, ir svarīgi, lai būtu pastāvīga prakse. Teorētiskais materiāls nevar pilnvērtīgi kompensēt valodas pielietošanu neformālos apstākļos. Autore uzskata, ka lingvistiskās aktivitātes lekciju laikā stimulē mācekļa domāšanu ārpus triviāliem uzdevumiem. Bakalaura darbā ir aprakstītas lingvistiskās spēles, to pielietojums Ķīnā, kā arī spēles izmantošanas priekšrocības mācību procesā. Par pamatparaugu autore izvēlējas lingvistisku galda spēli „Nihao”, kuru pati izstrādāja. Darbs ir aktuāls, jo pagaidām pasaulē nav līdzīgas spēles ķīniešu valodas apguvei. Izmantotā metodika ir unikāla un var sekmēt mācekļa izpratni par ķīniešu valodas sintaksi, spēles mērķis ir uzlabot runāšanas un lasīšanas prasmes. Šobrīd spēle „Nihao” atbilst HSK 1 līmenim (zemākajai valodas pakāpei), autore plāno attīstīt projektu tālāk un papildināt spēli ar vairākiem izdevumiem (HSK 2, HSK3 utt.).  Bakalaura darba apjoms ir 58 lapas.",0
318,M. Cvetajevas individuālo jaundarinājumu tulkošanas problēma latviešu valodā,"Šis maģistra darbs ir veltīts tam, lai izpētītu tulkošanas problēmas dzējnieces Marinas Cvetajevas individuālos jaundarinājumus tulkojumā no krievu valodas latviešu valodā. Pētījuma materiāls bija dzejas krājums latviešu valodā „Marina Cvetajeva. Lirika”, kas izdots 1982. gadā. Šī darba mērķis ir pētīt M. Cvetajevas individuālos jaundarinājumus dzejā un to tulkošanas problēmas tulkojumā latviešu valodā. Darbu veido divas daļas. Darba pirmajā daļā tiek apskatīti galvenie teorētiskie jautājumi, kas saistīti ar literāro tekstu tulkošanas problēmām, individuālo jaundarinājumu noteikšanu un M. Cvetajevas daiļrades valodas specifiku. Otrā darba daļa ir praktiskā daļa. Tajā tiek veikta M. Cvetajevas individuālo jaundarinājumu tulkojuma no krievu valodas latviešu valodā analīze. Pētījums varētu būt interesants tulkotājiem un filologiem, kuri pēta līdzīgas problēmas un M. Cvetajevas daiļradi.",0
319,Pakārtojuma palīgteikumu lietojums Projekta vadības institūta situāciju izpētē,"Pētījumā tiek izskatīts pakārtojuma palīgteikumu lietojums Projektu vadības institūta situāciju izpētēs. No ekonomikas viedokļa situāciju izpēte ir plaši pētīta, tomēr reti kad tiek izmantota lingvistiskā perspektīva. Pētījuma teorētiskā daļa tiek vērsta uz pakārtojuma palīgteikumu klasificēšanu grupās balstītās uz noteikto un nenoteikto darbības vārdu lietojumu. Pētījuma rezultāti parāda, ka projekta vadības gadījumu izpētē nenoteiktie palīgteikumi ir lietoti biežāk, tā kā tie dokumentos nodrošina lielāku blīvumu un koherenci. Tie arī norāda, ka noteikto un nenoteikto pakārtojuma palīgteikumu izmantošana ievērojami atšķiras dažādās to apakšgrupās, dažiem no tiem uzrādot ļoti stabilu esamību, kamēr citi netiek novēroti vispār.",0
320,Fokusa grupu izmantošana valodas un kultūras šoka izpētei,"Tā kā studenti apmeklē augstskolas ārzemēs, viņiem nepieciešams pielāgoties jaunai videi. Kā liecina iepriekšējie pētījumi, vairumā gadījumu viņu pieredze tiek papildināta ar valodas un kultūras šoka pieredzi. Izmantojot fokusa grupas intervijas, šajā pētījumā analizēta valodas un kultūras šoka ietekme, to izraisītāji un vispārējās sekas, kas rodas starptautiskajiem studentiem pielāgojoties čehu kultūrai. Fokusa grupas izmantošana ļauj iegūt kvalitatīvus un padziļinātus izpētes datus. Pētījums tiek pētīts, kā studenti tiek galā ar nepierastām situācijām apmaiņas studiju laikā un kāpēc tiek pieredzēts šoks. Pētījumā secināts, ka iecietīga pieeja jaunajai videi un atbalsts apmaiņas laikā var mazināt pārpratumus, kā arī negatīvās sekas.  Atslēgas vārdi: valodas šoks, kultūras šoks, fokusa grupa, starptautiskie studenti.",0
321,Angļu valodas metaforisko juridisko terminu pārnese latviešu valodā,"Gan juridisko tekstu tulkošana, gan terminoloģijas atveide no vienas valodas otrā vienmēr ir bijis izaicinājums tulkotājiem. Atrast ekvivalentus angļu valodas metaforiskajiem juridiskajiem terminiem var būt īpaši sarežģīti. Šī pētījuma mērķis ir noteikt stratēģijas, kas izmantotas, lai atrastu latviešu ekvivalentus juridiskās angļu valodas metaforiskajiem terminiem. Pētniecības mērķa sasniegšanai izpētei tika izmantota kvalitatīvā analīze, īpaši salīdzinošā metode. Empīriskās izpētes rezultāti parāda, ka paskaidrojošais tulkojums un metaforisko aizguvumu tulkojums ir divas visbiežāk izmantotās stratēģijas angļu juridisko terminu atveidē latviešu valodā. Analīze arī atklāja, ka lielākajai daļai angļu valodas metaforisko juridisko terminu nav oficiāli apstiprinātu ekvivalentu latviešu valodā.",0
322,"Stīvena Kinga romāna ""Kerija""  kultūras reāliju tulkojums analīze","Kultūras reālijas atrodamas visos, izņemot pašos kosmopolītiskākajo, tekstos, un pastāv trīs vispārējas pieeja to tulkošanā: prioretizēt avotvalodas kultūru, prioritizēt mērķvalodas kultūru vai arī izslēgt kultūru atšķirības ar starptautiskiem vai vispārīgākiem terminiem. Šai Maģistra darbā es vērtēju kultūras reāliju tulkojumu Stīvena Kinga romānā “Kerija”. Vairums kultūras reāliju nāk no visā pasaulē zināmās amerikāņu kultūras, taču šīs realijas datējamas ap 20. gadsimta 60. un 70. gadiem, un tas savukārt nozīmē, ka vairums no tām mērķvalodas lasītājam varētu nebūt zināmas. Izvērtēšanas metodoloģija ir balstīta Ņūmarka izvirzītajos principos. Pēc izvērtējuma es secināju, ka tulkotāja veiksmīgi tikusi galā ar vienkāršiem kultūras reāliju gadījumiem, taču, kad kultūras reāliju tulkošana kļuva sarežģītāka, sniegums mēdza būt dažāds.",0
323,"Atslēgvārdu un to vārdkopu tematiska analīze Latvijas, Igaunijas un Lietuvas simtgades svinību atspoguļojumā plašsaziņas līdzekļos","Notikumu atspoguļojums plašsaziņas līdzekļos ir svarīgs, ne tikai lai informētu par notiekošo, bet arī reklāmas nolūkos. Mūsdienās, kad lielākoties informācija tiek saņemta izmantojot tiešsaistes kanālus, ir svarīgi nodrošināt tās pieejamību un iespēju šajā informācijā viegli orientēties. Veiksmīga atslēgvārdu izvēle un lietojums palīdz nodrošināt teksta sasaisti un saskaņotību, kā arī meklētājprogrammu optimizāciju. Tādēļ šī pētījuma mērķis ir noteikt atslēgvārdus un blakusesošās leksēmas, kas izmantoti Latvijas, Igaunijas un Lietuvas simtgadu svinību atspoguļojumā plašsaziņas līdzekļos. Pētījums veikts trīs kārtās, pielietojot kontentanalīzes kvalitatīvās un kvantitatīvās pētījuma metodes. “Google Trends”, trīs valstu simtgadēm veltītu oficiālu mājaslapu un izvēlēto ziņu rakstu analīze uzskatāmi parāda, ka pastāv atslēgvārdi, kas ir saistīti ar valsti un tās vēsturi un tradīcijām, kamēr citi atslēgvārdi ir vispārīgi saistāmi ar simtgades svinībām, nenorādot uz kādu konkrētu valsti. Secināts, ka atslēgvārdi un to vārdkopas var būtiski ietekmēt valsts koptēlu, līdz ar to, to izvēlei jābūt rūpīgi izvērtētai.",0
324,Šķirkļa struktūras analīze biznesa terminu vārdnīcās,"Šajā pētījumā tika veikta biznesa terminu vārdnīcu šķirkļa struktūras analīze. Pētījuma mērķis bija analizēt un salīdzināt šķirkļa struktūru biznesa terminu vārdnīcās drukātajā un elektroniskajā vidē, lai parādītu atšķirības starp tām. Šajā pētījumā tika pielietotas literatūras apskata un šķirkļa struktūras satura analīzes metodes. Rezultāti ir parādījuši, ka ir daudz atšķirību starp drukātās vides un elektroniskās vides biznesa terminu vārdnīcām, tai starpā informācijas daudzveidības ziņā. Galvenais šī pētījuma secinājums ir tas, ka pastāv atšķirības starp izvēlētajām drukātās un elektroniskās vides biznesa terminu vārdnīcu šķirkļa struktūrām, kas izceļ atšķirības starp šķirkļa struktūru organizēšanu abās vidēs.",0
325,Amerikāņu angļu valodas lietvārdu lietojums citu angļu valodas variantu tekstos,"Nav noslēpums, ka angļu valoda ir viena no izplatītākajām valodām pasaulē, un tiek uzskatīta par vienotu valodu starp tiem, kuru dzimtā valoda nav angļu. Tieši tāpēc tā plašāk pazīstama kā lingua franca. Angļu valoda ir bagāta ar dažādiem dialektiem un tā ir plaši izpaltīta dažādās pasaules valstīs, kā piemēram Amerikas Savienotajās Valstīs, Kanādā, Lielbritānijā un daudzās citās. Amerikas Savienotajām Valstīm ir ļoti liela ietekme uz angļu valodu, jo tā ir viena no lielākajām valstīm pasaulē, ar lielāko daļu angļu valodā runājošo pasaules iedzīvotāju. Tieši tāpēc, pētījuma galvenais mērķis bija apkopot, analizēt un salīdzināt Amerikāņu angļu valodas lietvārdu lietojumu Britu un Kanādas Nacionālajos korpusos. Praktiskā daļa tika veidota balstoties uz teorētisko daļu, ļaujot secināt, ka Amerikāņu angļu valodas lietvārdi ir biežāk izmantoti Kanādas angļu valodas tekstos, nekā Britu angļu valodas korpusā. Britu un Kanādas Angļu valodas korpusu analīze atklāja, ka visbiežāk sastopamie vārdi ir organizācija, programma un centrs; taču visretāk sastopamie vārdi ir teātris un pakalpojums. Tomēr esošais pētījums varētu tikt paplašināts, tajā iekļaujot arī citus angļu valodas variantus.",0
326,Darbības vārdu formu lietojums lietišķās valodniecības pētniecības rakstu ievadā,"Baibera, Johansona, Līča, Konrāda un Finegana (Biber, Johansson, Leech, Conrad un Finegan) (1999) un citu plaši pazīstamu valodnieku veiktie pētījumi ir atklājuši, ka dažādos reģistros tiek izmantotas dažādas darbības vārdu formas. Šī pētījuma mērķis ir identificēt visbiežāk sastopamās darbības vārdu lietošanas tendences lietišķās valodniecības pētniecības rakstu ievados. Lai noteiktu darbības vārdu formas, divdesmit divu pētniecības rakstu ievadiem ir veikta analīze. Pētījuma rezultātos atklājās, ka darbības vārdi lielākoties tiek izmantoti pagātnes un tagadnes formā, savukārt nākotnes laiks ir  pielietots minimāli. Teikumi ir veidoti tā, lai veicinātu aktīvās balss lietojumu vairāk nekā pasīvās balss lietojumu.",0
327,Žurnāla “Forbes” ziņu lingvistiskās iezīmes Facebook vietnē,"Lai gan internets un tehnoloģijas nav vienīgie faktori, kas mūsdienās sekmē izmaiņas valodā, tie noteikti ir snieguši savu ieguldījumu. Tā kā tīmekļa valodas un sociālo tīklu jēdzieni ir salīdzinoši jauni, nav daudz pētījumu veikti par tīmekļa lingvistiskajām iezīmēm. Tāpēc šī darba mērķis ir izpētīt valodas iezīmes Forbes ierakstos Facebook vietnē. Kā pētījuma metodes tiek izmantots literatūras apskats un kvantitatīva un kvalitatīva uz teksta krājuma balstīta lingvistiskā analīze kā arī tiek izmantota aptauja. Analīze atklāj, ka Forbes Facebook ierakstu nozīmīgākās valodas iezīmes ir trešās personas vietniekvārdi, modālie darbības vārdi, kas attiecas uz atļauju, iespēju vai spēju, vienkāršā tagadne, saliktās tagadnes aspekts un apzīmējošie īpašības vārdi.",0
328,Īpašības vārdu lietojums produktu aprakstos pārtikas uzņēmumu interneta mājas lapās,"Šajā bakalaura darbā ir aplūkoti aprakstoši, novērtējoši īpašības vārdi, kā arī to salīdzinājuma pakāpes, kuras izmantotas produktu aprakstos pārtikas rūpniecības uzņēmumu tīmekļa vietnēs. Pētījuma mērķa sasniegšanai un lai atbildētu uz pētījuma jautājumiem, pētniecības metodes ietvēra literatūras apskatu un diskursa analīzi. Bakalaura darba mērķis bija izpētīt īpašības vārdu lietošanas biežumu un nolūku mērķi astoņdesmit produktu aprakstos. Galvenie secinājumi ir, ka novērtēšanas īpašības vārdu biežums ir lielāks, salīdzinot ar visiem analizētajiem īpašības vārdiem. Lielākā daļa uzņēmumu balstās uz  novērtēšanas īpašības vārda izmantošanu, lai uzsvērtu labākās produktu aprakstu daļas lai piesaistīt klientus.",0
329,Pārliecinošu valodas līdzekļu lietojums reklāmās,"Mūsdienās reklāma ir viens no svarīgākajiem instrumentiem uzņēmējdarbības vidē, tāpēc ir ļoti svarīgi, lai tā būtu pārliecinoša. Tādēļ darbā ir izpētīts, kā dažādos reklāmu elementos tiek izmantoti pārliecinoši valodas līdzekļi. Pētījuma mērķis bija noteikt, kādiem nolūkiem tiek izmantoti pārliecinoši valodas līdzekļi, kā arī noteikt izplatītākos līdzekļus. Pētījums tika veikts ar kvalitatīvajām pētījumu metodēm, izmantojot literatūras pārskatu, vairāku gadījumu izpēti un diskursa analīzi. Pētījuma rezultāti atklāja, ka īpašības vārdi un vietniekvārdi tiek izmantoti visvairāk un zīmolu nosaukumu atkārtošana – vismazāk. Turklāt pārliecinoši valodas līdzekļi veic daudzus uzdevumus, lai pārliecinātu lasītāju.",0
330,Aspazijas lirikas tulkojumi krievu valodā. No 19. gs. beigām līdz 20. gs. pirmajai pusei,"Darbs ir veltīts Aspazijas dzejas tulkojumiem krievu valodā. Galvēnais darba mērķis ir Aspazijas dzejas salīdzinošā analīze ar krievu tulkojumiem, kā arī hronoloģiskā kataloga sastādīšana, kurā ir iekļauti visi Aspazijas tulkojumi krievu valodā, kurus autori tulkotāji veicēja. Īpaša uzmanība tiek pievērsta pie tulkošanas metodem un strateģijam, kurus izmantoja tulkotāji sava darba gaitā. Darbs sastāv no trīm daļām. Pirmā daļā tiek pievērsta uzmanība pie krievu un latviešu literatūras sākariem, tiek dotā pilnā hronoloģiskā Aspazijas tulkojumu krievu valodā sarakste. Otrā daļā tiek aprakstītās būtiskās tulkošānas problēmas. Trešā daļā ir veltīta Aspazijas dzejas un krievu tulkojumus salīdzīnošai analīzei.",0
331,Minimālo dialoģisko vienotību pragmatika realitātes šovu dialogu kompleksos,"Darbs ir veltīts minimālo dialoģisko vienotību izpētei, kas ņemti no realitātes šova ""Supermāmiņa"" dalībnieku reālajiem dialogiem. Mērķis ir noteikt komunikatīvo postulātu īstenošanas pragmatisko specifiku realitātes šova dalībnieku dialogos. Autors analizē dialogu mijiedarbības attīstību un gaitu ietekmējošos pragmatiskos faktorus, sasaista dialogus ar Sadarbības Principiem, G.P. Graisa komunikatīvajiem postulātiem, un apkopo savus novērojumus kā visaptverošo komunikācijas modeli. Darbs ir sadalīts divās daļās. Pirmā daļa izklāsta galvenos teorētiskos jautājumus, kas nepieciešami pētījuma veikšanai, savukārt otrajā daļā atbilstoši izvirzītajiem uzdevumiem un izvēlētajām zinātniskajām metodēm secīgi tiek atklāta komunikatīvo postulātu īstenošana minimālajās dialoģisko vienotībās. Pētījums var ieinteresēt speciālistus, kas nodarbojas ar līdzīgiem jautājumiem, kā arī ikvienu, kas interesējas par reālās komunikācijas jautājumiem.",0
332,"Marka Rozovska dramaturģiskā triptiha poētika (""Holstomers. Kāda zirga stāsts"", „Slepkava” un “Nabaga Līza”)","Darja Mitina Marka Rozovska dramaturģiskā triptiha poētika (""Holstomers. Kāda zirga stāsts"", „Slepkava” un “Nabaga Līza”). Annotācija Darbs ir veltīts prozas teksta inscenizācijai teātra telpā. Par pētījuma materiālu kļuva Marka Rozovska teātra triptihs, kurā ir iekļautas trīs izrādes-mūzikli — ''Slepkava'' pēc F.M. Dostojevska romāna motīviem, ''Kāda zirga stāsts'' pēc Ļ.N. Tolstoja stāsta ''Holstomers'' un    ''Nabaga Liza'' pēc N.M. Karamzina tāda paša nosaukuma stāsta. Аutors veic lugu scenāriju analīzi vairākos aspektos, atklājot tajos dažādu teātra tradīciju pazīmes un to formālo izpausmi tekstā. Īpaša uzmanība ir pievērsta Marka Rozovska teātra triptiha dramaturģiskajai poētikai. Pētījums var būt aktuāls filologiem, kuri pēta iespējas pārvērst prozas tekstu dramaturģijas tekstā, izmantojot dažādas teātra tradīcijas un principus, kā arī ieinteresētiem lasītājiem.",0
333,Pēdiņu un ievadkonstrukciju komunikatīvā funkcija recenzijas žanrā mūsdienu teātra izrādēm,"Pētījums ir veltīts ievada konstrukciju un pēdiņu pamatvērtību identificēšanai, kā arī to galveno funkciju noteikšanai.  Pētījums tika veikts, pamatojoties uz recenzijas tekstiem mūsdienu teātra izrādēs.  Autors pievērš īpašu uzmanību ievadkonstrukciju un pēdiņu nozīme analīzei un aprakstam no komunikatīvā aspekta viedokļa. Pirmajā nodaļā apskatīti galvenie teorētiskie aspekti, kas saistīti ar ievadkonstrukciju un pēdiņu funkcijām un galveniem recenzijas žanra aspektiem.  Otrā nodaļa ir veltīta ievadkonstrukciju un pēdiņu galveno funkcijas analīzei un nozīme aprakstam.Pētījums var būt interesants filologiem un teātra recinzijas speciālistiem.",0
334,Pārliecinošu valodas līdzekļu lietojums viesnīcu tīmekļa lapās,"Šī pētījuma mērķis bija noskaidrot, ar kādu nolūku pārliecinošas valodas līdzekļi tiek izmantoti viesnīcu tīmekļa lapu produktu aprakstos, kas funkcionē kā reklāmas teksti. Parasti viesnīcu tīmekļa lapās tiek likts uzsvars uz piedāvātajiem produktiem, paspilgtinot zīmolu un viesnīcas tēlu. Visbiežāk izmantotie sintaktiskie valodas līdzekļi bija vienkārši paplašināti teikumi, bet otrajā vietā ierindojās salikti pakārtoti teikumi, taču visbiežāk pielietotās leksiskās vienības bija emocijas raisoši īpašības vārdi. Fonētiskie valodas līdzekļi netika izmantoti tik daudz, cik leksiskie un sintaktiskie valodas līdzekļi. Var secināt, ka valodas lietojums reklāmas tekstos dažādu Kempinski viesnīcu tīmekļa lapās ir līdzīgs un tādējādi arī pārliecinošs. Taču, lai iegūtu pamatotākus rezultātus, vajadzētu pētīt dažādus viesnīcu zīmolus, izmantojot salīdzinošo diskursa analīzi.",0
335,Mūsdienu naudas maģija: piesaistīšanas rituāli (Latvijas materiāli),"Bakalaura darbs tiek veltīts, lai atklātu visplašāk izplatītās naudas pievilināšanas maģijas prakses Latvijā.  Darbs sastāv no divām daļām; teorētiskajā daļā tiek apskatītas tradicionālas slāvu naudas pievilināšanas prakses, tāpat tiek apskatītas arī naudas maģijas izplatīšanās problēmas mūsdienu pilsētas kultūrā, detalizēti aprakstītas mūsdienu naudas prakses un to veidi. Otrā, praktiskajā darba daļā, tiek parādīti empīriskie materiāli, ar mērķi noskaidrot situācijas, kas saistītas ar naudas pievilināšanas rituāliem un ticējumiem Latvijā.  Pētījums var ieinteresēt folkloras pētniekus, antropologus un tos, kas interesējas par mūsdienu naudas maģiju.",0
336,Padomju bēru ieražas 20. gs. otrajā pusē: Latvijas iedzīvotāju atmiņās,"Darbs ir veltīts Latvijas iedzīvotāju atmiņu analīzei par bēru ritualiem 20.gadsimta otrajā pusē, kas ir balstīta uz ankešu aptaujas atbilžu materiāliem.  Darbs sastāv no četrām nodaļām. Trijās no tām izklāstīti Padomju Savienības bēru rituālu vēsturiskās attīstības etapi. 1.nodaļā atspoguļotas PSRS bēru rituālu attīstības priekšnosacījumi. 2.nodaļā aprakstīts 20.gadsimta Krievijas bēru rituālu stāvoklis. 3.nodaļa ir veltīta Latvijas 20.gadsimta otrās puses bēru rituāliem. 4.nodaļa satur savāktā empiriskā materiāla analīzi.   Darbs varētu ieinteresēt pētniekus, kā arī tos, kurus interesē līdzīga problematika.",0
337,Implicītais sinhronajā tulkošanā politiskajā kontekstā,"Jebkura saziņa ietver sevī implicīto. Tā kā implicītā loma sinhronajā tulkošanā nav plaši aprakstīta, šajā maģistra darbā ir pētīts, kā sinhronie tulki strādā ar implicīto nozīmi politiskajā diskursā, kur netiešums ir plaši izmantota taktika. Darba teorētiskā daļa apskata implicītā jēdzienu un pozicionē to tulkošanas nozarē. Praktiskajā daļā ar kvantitatīvo, kvalitatīvo un salīdzinošo metožu palīdzību tiek analizēti 100 implicītā satura piemēri un to tulkojumi no četrām politiskām diskusijām. Rezultāti liecina, ka politiskais diskurss satur dažādus implicītās nozīmes veidus, kas nav vienlīdzīgi tulkošanas sarežģītības ziņā, un ka stratēģijas implicītā tulkošanai sniedz atšķirīgus rezultātus pieņemama mērķa teksta izveidē.",0
338,Adaptētie teksti čehu valodas kā svešvalodas mācīšanā,"Bakalaura darbs ir veltīts čehu valodas kā svešvalodas mācīšanā izmantotiem adaptētiem tekstiem A2 līmenī atbilstoši Eiropas kopīgajām pamatnostādnēm valodu apgūvei. Darbs sastāv no ievada, divām nodaļām, secinājumiem, nobeiguma, izmantotās literatūras saraksta un pielikumiem. Pirmajā nodaļā tiek aplūkota adaptēta teksta pielietošanas problemātika, kā arī to atlases kritēriji. Otrajā nodaļā tiek analizētas divas Līdas Holas (Lida Holá) mācību grāmatas – adaptēto pasaku un Prāgas leģendu krājumi. Tiek aprakstīta to specifika, iezīmes, līdzības un atšķirības. Īpaša uzmanība pievērsta gramatiskajam aspektam un leksiskajām sastāvdaļām. Pētījums var noderēt filologiem, valodniekiem, svešvalodas pasniedzējiem, studentiem un citiem speciālistiem, kurus varētu interesēt dotā problemātika.",0
339,Sociālā tīkla Facebook viesnīcu lapu digitālā diskursa analīze,"Zīmolu lapas sociālajos tīklos palīdz uzņēmumiem būt konkurētspējīgiem un veiksmīgiem, nodrošinot digitālās iezīmes, kas palīdz piesaistīt potenciālo klientu uzmanību un pārliecināt viņus iegādāties produktus vai pakalpojumus. Šī pētījuma mērķis bija noteikt, kuras digitālās iezīmes un pārliecināšanas taktikas tiek izmantotas sešu viesnīcu zīmolu lapās sociālajā tīklā Facebook, lai piesaistītu potenciālo klientu uzmanību un pārliecinātu viņus izmantot piedāvātos pakalpojumus. Lai sasniegtu pētījuma mērķi, digitālās diskursa analīzes modelis (Herringa, 2018) tika izmantots kopā ar piecām reklāmas diskursā lietotām pārliecināšanas taktikām (Badura, 2015). Metafunkcionālails vizuālās analīzes ietvars (Kress un van Lēuvens, 2006) tika izmantots, lai analizētu attēlus viesnīcas zīmola lapās, ko izmanto, lai piesaistītu potenciālos klientus. Rezultāti liecināja, ka visās piecu zvaigžņu viesnīcu zīmolu lapās tika izmantotas trīs pārliecinošas taktikas: komunikatora pozitīvā pašreprezentācija, kopīga izpratnes veidošana ar adresātiem un adresātu mudināšana rīkoties. Attēli un digitālās iezīmes Ieteikumi un Atsauksmes,  Mūsu Stāsts un Vērtējumu Cilne bija neatņemamas sastāvdaļas, lai izpildītu viesnīcas zīmola lapu galvenās funkcijas. Visu piecu pārliecināšanas taktiku izmantošana, atbilstošas digitālās iezīmes un attēli var palīdzēt viesnīcām piesaistīt potenciālo apmeklētāju uzmanību un, iespējams, pārliecināt viņus rezervēt viesnīcas numuru.",0
340,Semantisko un pragmatisko paņēmienu lietojums banku un finanšu diskursā,"Mūsdienas mārketings tiek izmantots ikvienā uzņēmējdarbības darbības jomā, sākot no tādam nozarēm kā smagā rūpniecība, piemēram, ķīmiskā un automobiļu rūpniecība līdz pat tādām pakalpojumu nozarēm kā izglītība. Kad ekonomika piedzīvo lēnās izaugsmes periodu, saspringtā konkurence finanšu pakalpojumu tirgū veicina mārketinga stratēģiju izmantošanu komercbankās. Šajā bakalaura darbā ir apskatīta semantisko un pragmatisko stratēģiju īstenošana profesionālajā banku diskursā, pētot leksisko vārdkopu izmantošanu hipotekāro aizdevumu piedāvājumu aprakstos. Semantiskie un pragmatiskie paņēmieni tiek pētīti, lai redzētu, kā tiek veidota vārdu nozīme mārketinga komunikācijā komercbanku jomā, un noskaidrotu, vai nozīme ir radīta vienā vai divos valodas līmeņos. Šajā darbā primārā pētniecības metode izmantota leksiskā analīze, kā arī tiek izmantota funkcionālā analīze, lai analizētu pragmatisko stratēģiju īstenošanu. Šīs izpētes rezultāti liecina, ka nozīme profesionālajā diskursā tiek radīta semantiskā līmenī, tomēr situācijas konteksts var ietekmēt mērķa auditoriju netiešās nozīmes līmenī.",0
341,Teksta iezīmes ceļojumu brošūrās,"Valoda ir kļuvusi par neatņemamu mūsdienu pasaules sastāvdaļu. Lietpratīgi to izmatojot, tiek sasniegts vēlamais mērķis. Šī darba mērķis ir noskaidrot teksta iezīmju un to funkciju nozīmi izvēlētajās ceļojumu brošūrās. Ceļojumu brošūru teksti tiek analizēti ar diskursa analīzes pētniecības metodi. Pētījuma korpuss sastāv no trīs brošūrām un analizētais materiāls sastāv no 150 lapām. Tika secināts, ka teksta iezīmes ir plaši pielietotas ceļojumu brošūrās, lai padarītu valodu pārliecinošāku. Turklāt, dažādiem stilistiskās izteiksmes līdzekļiem ir īpašas funkcijas, kas piesaista lasītāju uzmanību un pārliecina viņus izdarīt pozitīvu lēmumu par labu ceļojumam.",0
342,Dzīvnieku nozīme dzīvnieku atbalsta biedrības skatījumā,"Bakalaura darbs “Dzīvnieku nozīme dzīvnieku atbalsta biedrības skatījumā” ir pētījums par dzīvnieku atbalsta biedrību un brīvprātīgo pagaidu māju sniedzēju darbības principiem, uzturot, apkopjot un meklējot jaunas mājas dzīvniekiem, kas vai nu ir nonākuši uz ielas, vai arī dabiski tajā nonākuši. Mērķis ir noskaidrot kādi cilvēki iesaistās un ir gatavi uzņemties rūpes par dzīvniekiem, kā brīvprātīgie un kā dzīvnieku aizsardzības biedrību dalībnieki. Iegūtie pētījuma rezultāti atklāj, ka cilvēki, kas iesaistās šāda veida brīvprātīgajā darbā, to veic, lai palīdzētu dzīvniekiem nonākt drošā vidē, kā arī, lai kontrolētu to populāciju pilsētas ielās.",0
343,Zīmju sistēmas Raiņa darbu skatuves versijās (2017-2018),"Bakalaura darbā  tiek aplūkota semiotika kā zinātnes nozare, kas pēta zīmes un zīmju sistēmas. Darba pētniecisko pamatu veido Raiņa darbu “Daugava”, “Zelta zirgs”, “Pūt, vējiņi!” simbolu analīze, savukārt teorētisko materiālu veido zinātniskie raksti un izrāžu recenzijas. Semiotikas metode tiek izmantota konkrētu izrāžu analīzē: Dudas Paivas Leļļu teātra izrādē “Zelta Zirgs”, Latvijas Nacionālās bibliotēkas projektā “Stikla kalns. Daugava.” un divās Nacionālā teātra izrādēs – Elmāra Seņkova “Pūt, vējiņi!” un Reiņa Suhanova “Antiņš. Zelts. Kalns.” Pētījuma mērķis ir meklēt un analizēt Raiņa darbu skatuves versiju vizuālās un akustiskās zīmes, kā arī meklēt zīmju skaidrojumus un asociācijas vēstures un mūsdienu kontekstā. Bakalaura darbā izpētītas dažādas telpas un aktieru noteiktās vizuālās un akustiskās teātra zīmes, kurām tiek sniegts skaidrojums un analīze.",0
344,Koris un tā transformācija latviešu dramatiskajā teātrī (2015-2018),"Bakalaura darbā “Koris un tā transformācija latviešu dramatiskajā teātrī (2015 – 2018)” ir teorētiski aplūkots kora jēdziens un tā funkcijas divu tradīciju kontekstā: pirmkārt, antīkā kora (sākot ar Dionīsa kultu, antīko grieķu teātri un antīkā kora lomu cauri gadsimtiem līdz modernisma dramaturģijai), otrkārt, latviešu kordziedāšanas kontekstā. Balstoties abu tradīciju teorētiskajā materiālā, darbā tiek aplūkoti trīs režisoru iestudējumi –  Elmāra Seņkova “Pūt vējiņi!” un “Antigone”, Mārtiņa Eihes “Smaržo sēnes” un “Meža meitas”, un Viestura Kairiša “Mērnieku laiki”. Šajās izrādēs koris tiek izmantots kā mainīgā telpa un sabiedrības procesu reflektējošs kopums.",0
345,Itālu tēma avīzē «Segodņa» 1922.-1924. gados,"Šī darba galvenais mērķis ir paradīt un izvērtēt kā laikrakstā «Segodņa» tika ziņots par vēsturiskajiem notikumiem laika periodā no 1922 līdz 1924, it īpaši apkopot un analizēt laikraksā informāciju, publicēto itāļu fašisma izplatīšanas laikā un Benito Mussolini valdības periodā. Darba mērķa sasniegšanai autors veica laikraksts «Segodņa» rakstu lingvistisko analīzi, iepazinās ar tā laika vēsturiskiem notikumiem un faktiem, sistematizēja rakstu saturu ar tā laika notikumiem Itālijā. Uzskatu, ka šīs darbs varētu ieinteresēt daudzus, tā kā fašisma problēmas, diemžēl, ir aktuālas arī mūsdienās.",0
346,"Bibliskie arhetipi N. Ikstenas romānā ""Jaunavas mācība""","Bakalaura darbā veikta visaptveroša Noras Ikstenas romāna “Jaunavas mācība” (2001) biblisko arhetipu analīze. Uzmanība pievērsta romāna centrālajiem motīviem – paaudžu jautājumam saistībā ar biblisko mitoloģiju un to mijiedarbībai kopējā vēstījumā. Sekots līdzi varoņu personības integrācijai un arhetipu lomai integrācijas procesā. Literārajā analīzē ņemtas vērā atsevišķu daļu un veseluma attiecības; meklētas sakarības starp tiem, ņemot vērā romānā, Bībelē un literatūras avotos atrasto informāciju. Darba mērķis ir izprast biblisko arhetipu nozīmi un dabu, to lomu romānā.",0
347,Atgriešanās process Latvijā pēc ārzemēs pavadītas bērnības,"Es aplūkoju specifisku jaunu cilvēku grupa (18-30 gadi), kas kā bērni devušies uz ārzemēm ar vecāku/iem, bet atgriezušies kā pilngadīgas personas. Pētījuma mērķis: Izpētīt atgriešanās procesu un kā tiek veidotas translokālās attiecības ar cilvēkiem un vietām. Noskaidrot, kā tiek pozicionēta piederības un/vai nepiederības sajūta vietai vai valstij. Pētījuma rezultāti parāda, ka tiek veidotas translokālas attiecības ar cilvēkiem, vietām, taču tās ir aktīvas vai pasīvas atkarībā no indivīda atrašanās vietas. Migrācijas iespaidā, pārņemot vairāku valstu sabiedrības uzvedības modeļus, veidojas transnacionāla identitāte.",0
348,Kā veicināt atturību studentu vidū: vienas organizācijas un vairāku morāļu gadījums,"Izmantojot morāles antropoloģijas pieeju un sekojot Aristotelim un Fuko, es pētu veidus, kā studentu organizācija veicina atturību no alkohola. Balstoties feminisma pieejā, izmantojot līdzdalīgo novērojumu un padziļinātas intervijas, es parādu, kā organizācijas biedri interpretē un ievieš skaidra dzīvesveida popularizēšanu studentu vidū. Tieša popularizēšana šķita neiespējama viņu minoritātes statusa dēļ, kā arī tādēļ, ka tā bija pretrunā ar viņu izpratni par izvēles brīvību. Atturību veicina, rādot piemēru ārpus organizācijas esošajiem, un atbalsta, izmantojot līdzvērošanu (sousveillance) starp tās biedriem. To nodrošina punktiņu sistēma, kas, sākotnēji iecerēta kā audita sistēma, praksē līdzinājās pazīšanās ekonomikai. Šeit es parādu, kā dažādu morāļu sapludināšana ļauj biedriem patstāvīgi veidot savu morālo patību.",0
349,Teātris un sports: kopīgais un atšķirīgais,"Bakalaura darbs “Teātris un sports: kopīgais un atšķirīgais” veltīts divu nozīmīgu mūsdienu kultūras sastāvdaļu – teātra un sporta – salīdzinājumam, kam pamatā ir amerikāņu teātra režisora un teorētiķa Ričarda Šēhnera (Richard Schechner) divdesmitā gadsimta otrajā pusē veiktie pētījumi performances laukā, kur teātris, sports, rituāli, rotaļas un spēles aplūkoti kā galvenie performances jeb priekšnesuma atzari, kurus vieno daudz kopīgu pazīmju. Par kopīgo teātrī un sportā rakstījuši arī vairāki izcili latviešu teātra režisori. Savukārt citi latviešu režisori sporta tematiku un tā elementus pielietojuši savu izrāžu skatuves darbībā un vēstījumā. Šajā pētījumā analizēti dažādi teātra un sporta pasaules aspekti, iezīmējot kā izteikti radniecīgo, tā fundamentāli atšķirīgo abu nozaru specifikā gan Latvijas, gan pasaules kontekstā.",0
350,Dāvida Samoilova poēma «Pēdējās brīvdienas» kā poļu teksts,"Samuseva Jūlija Dāvida Samoilova poēma «Pēdējās brīvdienas» kā poļu teksts: bakalaura darbs.- Rīga, 2019. – 53. lpp. Darbs veltīts poļu teksta izpētei Dāvida Samoilova poēmā “Pēdējās brīvdienas”. Autors veic Dāvida Samoilova poēmas “Pēdējās brīvdienas” un Konstanti Iļdefonsa Gaļčinska poēmas “Vits Stvošs” salīdzinošo analīzi, atklājot kopīgās un atšķirīgās pazīmes. Darbs sastāv no četrām daļām. Pirmā ir veltīta poļu teksta izskatīšanai krievu literatūrā, tā galveno iezīmju atklāšanai. Otrajā un trešajā daļā sniegta nepieciešamā informācija par Dāvida Samoilova atrašanos Polijā, kā arī par tulkošanas darbības ietekmi uz dzejnieka daiļradi. Ceturtajā nodaļā, pamatojoties uz kompozīcijas īpatnībām, darba autors apraksta galvenos un otršķirīgos tēlus, atklāj poļu teksta īpatnības poēmā “Pēdējās brīvdienas”. Pētījums var ieinteresēt filologus, kas nodarbojas ar līdzīgu problemātiku, kā arī visus, kas interesējas par šo jautājumu.",0
351,Anitācijas žanra leksiskais komponents,"Bakalaura darbs ir veltīts grāmatu anotāciju salīdzinošai-aprakstošai analīzei un grāmatu anotāciju salīdzinājumam , kas atklāj nozīmīgas atšķirības dažādos vēstures periodos publicētās klasiskos literatūras darbos.  Pirmajā nodaļā tiek apskatīta anotāciju izpratne, tās veidi, klasifikācija, ieteikumi, reklāmas aspekti, kā arī atslēgvārdu nozīme anotācijā.  Otrajā nodaļā tiek veikta aprakstoša un savstarpēji salīdzinoša anotācijas analīze izvēlēto klasisko tekstu grupās.  Darbs būs interesants speciālistiem pa izziņu literatūras salikšanu, kas ir veltīta anotēšanai, anotāciju autoriem un filologiem, kas studē anotāciju tekstus to dinamikas aspektā argumentējošas variēšanas, kā arī viss interesējošās ar anotāciju izmaiņu tendenci pie mākslas tekstiem pagaidu perspektīvā.",0
352,Kāzu mielasts tautasdziesmās un tautas ieražās,"Bakalaura darbā Kāzu mielasts tautasdziesmās un tautas ieražās saskaņā ar izvirzīto darba mērķi padziļināti aplūkoti tautasdziesmu tekstos atspoguļotie ēdienu, dzērienu, trauku un galda piederumu nosaukumi, kā arī pievērsta uzmanība ēšanas un dzeršanas kultūrai gan pie godu galda, gan plašākā seno kāzu tradīciju kontekstā, atklājot ēdienu un dzērienu dažādās funkcijas un to nozīmi svētku galdā. Šajā pētījumā dziesmu tekstos atrodamā informācija salīdzināta ar Latviešu folkloras krātuves kāzu paražu materiāliem un etnogrāfiskiem pētījumiem, lai uzzinātu, cik lielā mērā, izmantojot tikai tautasdziesmas, iespējams rekonstruēt seno godu mielastu norisi, kā arī to, kāpēc vienas norises dziesmās tiek atspoguļotas, bet citas ne.",0
353,Sonets jaunākajā latviešu dzejā (2000-2016),"Bakalaura darbā “Sonets jaunākajā latviešu dzejā (2000–2016)” pētīts soneta formas lietojums un tās transformācijas mūsdienu latviešu dzejā. Analizēti Jāņa Rokpeļņa, Arvja Vigula, Jura Kunnosa, Leona Brieža un Eināra Pelša dzejoļi, salīdzinot tos ar soneta formu tās tradicionālajā izpratnē un pievēršot uzmanību sonetu kopīgajām un atšķirīgajām iezīmēm šo un citu autoru darbos. Īpaša uzmanība tiek pievērsta sonetu struktūrai, tematikai, rindu un atskaņu īpatnībām, to paralēlēm. Mērķa sasniegšanai tika apkopots teorētiskais materiāls par soneta attīstību Rietumu un latviešu literatūrā līdz mūsdienām, analīzei atlasot raksturīgākos soneta transformāciju piemērus. Rezultātā konstatēta soneta formu daudzveidība un retā atbilsme kādai no tradicionālajām soneta shēmām visos tās elementos.",0
354,Kodu maiņas funkcijas lietišķajā saziņā,"Pēdējās desmitgadēs ir ievērojami palielinājies bilingvālo un multilingvālo cilvēku daudzums, tādēļ kodu maiņas izmantošana ikdienas sarunās kļūst par normu. Lai atbilstu pašreizējām tendencēm, uzņēmumi ir pielāgojuši savas mārketinga stratēģijas un komunikācijas stilu. Darbā tiek pētītas kodu maiņas funckijas uzņēmumu sociālo tīklu ierakstos, par pamatu izmantojot Appel un Muysken (2005) funkciju iedalījumu. Pētījuma mērķis ir noskaidrot un analizēt kodu maiņas funkcijas. Darba teorētiskā daļa skaidro kodu maiņas leksiskos, gramatiskos un diskursa aspektus, kā arī aplūko iepriekšējos pētījumus par šo tēmu. pētījuma empīriskajā daļā tiek apkopoti un analizēti kodu maiņas piemēri uzņēmumu reklāmā no trīs sociālo mediju platformām Instagram, Facebook un Twitter. Darba rezultāti atklāj kāda veida uzņēmumi izmanto kodu maiņu, kā arī norāda uz divām visbiežāk izmantotajām funkcijām, kas ir pātiskās un direktīvas funkcijas, un to novietojumu teikumā.",0
355,Mūsdienu „dzelzceļa prozas” dzimumu stereotipi: krājumi “Sarkanā bulta” un Olgas Slavņikovas “Mīlestība septītajā vagonā”,"Darbs ir veltīts dzimumu stereotipu transformācijai mūsdienas prozā. Darba mērķis ir izgaismot, vai aprakstītie izskatītajos stāstu krājumos tēli atbilst sabiedrībā pieņemtiem stereotipiem. Autors veic salīdzinošu analīzi mūsdienu prozas ar tipiskajiem femīniem un maskulīniem  raksturojamiem.  Īpaša uzmanība tiek veltīta stāstu autoru dzimumam, un vai no tā ir atkarīgs galveno un otršķirīgo varoņu raksturojumi. Autors analizē varoņu raksturojumus, uzvedību un to izpausmi sabiedrībā un apkopo rezultātus salīdzinošā mūsdienu varoņa modelī.  Darbs iedalās divās daļās. Pirmajā daļā tiek izklāstīti galvenie teorētiskie jautājumi, kuri ir nepieciešami pētījuma veikšanai, otrajā - secīgi, atbilstoši izvirzītajiem uzdevumiem un izvēlētajām zinātniskajām metodēm tiek atklāti dzimumu stereotipu izpausmes īpatnības izskatītajos stāstu krājumos, un tiek izstrādāta mūsdienas varoņa un varones modeļi. Izpēte var raisīt interesi filoloģijas ekspertiem, kas nodarbojas ar dzimumu stereotipu attīstību un to izpausmi mūsdienu literatūrā.",0
356,Genādija Aigi sapņu poētika,"Darbs veltīts Krievijas avangarda dzejnieka G. Aigī sapņa poētika izpētei. Tās mērķis ir identificēt G. Aigī sapņa poētika īpatnības, balstoties uz īsu eseju „Sapnis-un-dzeja” kolekciju, prezentējot funkcionālo un tematisko miega kompleksu un tā sastāvdaļas, prezentējot iztēles kategoriju savstarpējo saistību. Autors veic literāro analīzi, saskaņā ar kuru literārie sapņi tika uzskatīti par īpašu mākslas darba struktūras elementu, kas veic noteiktas funkcijas. Darbs ir sadalīts divās daļās. Pirmā izklāsta problemātiku un miega pamatpētījumu metodes, otrajā, atbilstoši noteiktajiem uzdevumiem un izvēlētajām zinātniskajām metodēm, tiek identificētas miega tēmas konceptuālās kategorijas un izpētītas to savstarpējās attiecības. Pētījums var interesēt filologus, kas pēta miega tēmu jebkura autora darbos, kā arī visus ieinteresētos sapņa poētika jautājumā.",0
357,"Intertekstualitāte Jeļenas Čižovas romānā ""Terakotas vecene""","Bakalaura Darbs ir veltīts mūsdienu krievu dzejas intertekstualitātes fenomenam un raksturīgajām Sanktpēterburgas rakstnieces Elenas Čizovas ""Terakotas vecā sieviete"" romāna intertekstualizācijas iezīmēm. Pētījumā sniegts detalizēts intertekstualitātes formu kā teksta veidošanas paņēmiena apraksts. Īpaša uzmanība tiek pievērsta aizbildinājumu blokam, citātu veidiem Čizovas romānā, kā arī to semantiskajai funkcijai. Pētījums var būt interesants filologiem, kas specializējas intertekstualizācijas raksturīgo iezīmju identificēšanā, kā arī lasītājiem, kurus interesē mūsdienu krievu literatūras poētika.",0
358,Vārdu semantiskās struktūras izmaiņas mūsdienu krievu valodā,"Bakalaura darbs ir veltīts vārdu raksturojumu aprakstīšanai un vispārējo tendenču identificēšanai divās skaidrojošās vārdnīcās, analizējot un salīdzinot vārdu венгерка, винт, выдержка, венец, воля leksisko nozīmi “klasiskajā” un mūsdienu skaidrojošajā vārdnīcā. Par galvenajām pētniecības metodēm tika izvēlēta aprakstošā, leksikas-semantiskā (komponentā) un salīdzinošā metode, kas ļāva identificēt un raksturot izmaiņas, kas radušās konkrētai leksēmu grupai.  Pirmajā nodaļā ir aplūkots leksikogrāfijas jēdziens kā zinātnes, tās mūsdienu stāvoklis un problēmas, ar kurām tā šodien saskaras.  Otrajā nodaļā salīdzināti izvēlēto vārdnīcu vispārīgi raksturojumi, veikta izvēlēto vārdu grupas leksisko nozīmju aprakstošā un salīdzinošā semantiskās (ar komponentu elementiem) dinamikas analīze, pamatojoties uz dažādu laika periodu skaidrojošām vārdnīcām.  Darbs interesēs uzziņu literatūras sastatīšanas speciālistus, filologus, kuri pēta vārda leksisko nozīmi un tās dinamiku laika paradigmā, ka arī visus ieinteresētos vārda semantiskās struktūras maiņās tendencēs un šī procesa atspoguļojumā dažādu vēsturisko laikmetu skaidrojošajās vārdnīcās.",0
359,Melu sintakses kods politiskajā diskursā,"Zinātnieki izveidoja veselu lingvistikas melu kustību: Weber (1920), Carson (2010), J. Meibauer (2014) un citi. Šī zinātnes papīra mērķis ir analizēt dažādu izrakstus no politiķu runu ierakstiem sintaktiskās organizācijas līmenī un atrast pašu populārāko teikumu konstrukciju veidu melu situācijās un politiskajās debatēs. Pētījumā tika izmantotas sekojošas metodes - miksēto metodu veids, kvalitatīva DA, SDA un sintaktiskā analīze. Corpus metode tika izvēlēta kā datu vākšanas metode. Declarative teikumu tips bija apskatīts, teikumu garumi, pasīvo konstrukciju izmantošana, vienādie elementi, personīgo vietniekvārdu, stilistisku figūru izmantošana tika izskatīti. Rezultāti parāda,ka lai apmānītu politiķus, vienkārši teikumi tika izmantoti un vairāk kā puse no meliem analīzē bija vienkārši un īsi.",0
360,Ciešamās kārtas lietojums zinātnisko rakstu un bakalaura darbu anotācijās,"Pētījuma tēma ir ciešamās kārtas lietojums anotācijās. Ciešamā kārta dzimtās un svešvalodas akadēmiskajos rakstos ir pētīta pirms (Hinkele, 2004); taču to lietojums anotācijās netiek pētīts.  Šis pētījums attiecas uz ciešamās kārtas analīzi angļu kā svešvalodas studentu bakalaura darbu anotācijās un pētnieku zinātnisko rakstu anotācijās. Teorētiskais pamatojums ir balstīts uz Kvirka (Quirk et al., 1985), Baibera (Biber et al.,1999), Hadlestona un Pulluma (Huddleston un Pullum 2005), Kollinas un Hollo (Collins un Hollo 2010) un citu autoru darbiem. Pētījums ietver aprakstošās un secinošās statistikas rīkus un specializētā korpusa piemēru kvalitatīvās analīzes aspektus. Rezultātu aprakstā ir aprakstītas ciešamās kārtas izmantošanas variācijas un biežums tās veidos. Ierobežojumi un ieteikumi turpmākiem pētījumiem tiek apspriesti secinājumos.",0
361,Angļu valoda stjuartiem: mācību grāmatu un tiešsaistes materiālu izvērtēšana,"Augsts angļu valodas prasmes līmenis ir viena no prasībām darbam aviācijas nozarē, kur angļu valoda ir darba valoda. Pētījumā tika izmantota gadījuma izpēte, kuras mērķis bija izvērtēt izvēlēto stjuartu angļu valodas mācību grāmatu un tiešsaistes materiālu lietderību valodas apguvei pašmācības ceļā. Pētījumā iesaistītie stjuarti vēlējās uzlabot visas valodu prasmes, kā arī uzskatīja, ka šādos materiālos ir jābūt iekļautiem ar gramatiku, leksiku un izrunu saistītiem uzdevumiem, pārbaudes darbiem, vizuāliem līdzekļiem, apgūstamo vārdu sarakstiem un dažādiem papildmateriāliem. Materiālu izvērtēšanas rezultāti norāda, ka, lai gan izvēlētajos materiālos ir iekļauti uz komunikāciju balstīti uzdevumi, tie var tikt izmantoti valodas apguvei pašmācības ceļā, jo tajos ir arī uzdevumi, kurus var veikt bez skolotāja palīdzības vai sadarbības ar citiem valodas apguvējiem. Tiek secināts, ka izvēlētās mācību grāmatas atbilst stjuartu darba valodas apguves vajadzībām precīzāk nekā tiešsaistes materiāli.",0
362,Līdzību pragmalingvistiskā analīze,"Bībeles stāsti, kurus Evaņģēlijā sauc par līdzību stāstiem vai parabolām ir biblisks žanrs, kas ir pētīts pēdējo desmitgāžu laikā. Šajā periodā šos stāstus sāka analizēt no tekstuālās, literārās, un vēsturiskās perspektīvas. Pētījumi atklāj, ka zinātniska pieeja ir nepieciešama, lai izprastu un izskaidrotu Bībeles stāstus. Darbā tiek izmantots novatoriska perspektīva un divu līmeņu parabolu nozīmju analīze. Semantiskās  nozīmes analīzē tika pētīta teksta literārā nozīme, tā atklāja gan parabolu raksturīgās pazīmes, gan lingvistisko līdzekļu un stratēģiju izmantojumu burtiskās nozīmes izveidošanā. Pragmatiskās nozīmes analīzē uzmanība tika vērsta uz pārnesto un konteksta nozīmi. Pragmatiskās nozīmes pētīšana atklāja parabolu  metaforiskās īpašības un valodas funkcijas.  Pētījumā tiek secināts par lingvistiskajām parabolām bibliskajā žanrā, to semantisko un pragmatisko nozīmju pazīmēm. Analīze parāda, ka tekstu lingvistiskie līdzekļi un stratēģijas var atpazīt gan stāstu pārnesto nozīmi, gan to sākotnējo nolūku.",0
363,Datorleksikas attēlojums terminoloģiskajā un vispārīgajā vārdnīcā,"Darbs par leksikogrāfijas fiksācijas pētniecību speciālā un vispārīgajā vārdnīcā. Darba mērķis ir semantisko attiecību noteikšana starp divu sistēmu leksiskām vienībām, pamatojot tās ar ekstralingvistiskiem faktiem. Autors veic salīdzinošu analīzi par terminoloģiskajās un vispārīgajās vārdnīcās lietoto datorleksikas semantisko raksturojumu, atklājot vairākas semantiskās atšķirības. Īpaša uzmanība tiek vērsta iekšējās lingvistikas aizvietošanas procesiem. Autors analizē vārdus, tos sīkāk grupējot, un attēlo rezultātus, izmantojot salīdzinošas tabulas. Darbs iedalās divās daļās. Pirmajā daļā metodoloģiskā bāze tiek veidota, balstoties uz zināšanām par zinātnisko literatūru, otrajā - jēdzienu un vārdu semantiskā specifika, atklājot abu sistēmu leksisko vienību semantiskās atšķirības. Izpēte var raisīt interesi filoloģijas ekspertiem, kas nodarbojas ar datoru leksikas attīstību un ietekmes izpēti uz kopējo valodas stāvokli noteiktā laika periodā.",0
364,Angļu valodas vārdu lietojums latviešu jauniešu valodā,"21. gadsimta jaunieši atrodas globalizācijas un tehnoloģiju attīstības epicentrā, kur nenovēršami rodas valodu kontakts. Šajā pētījumā tiek apskatītas teorijas par jauniešu komunikāciju un valodu kontakta parādībām, lai noteiktu, vai latviešu jauniešu valodā ir izteikts angļu valodas vārdu lietojums. Koda maiņa tika izvēlēta tālākai analīzei kā viena no noteicošajām parādībām multilingvālā jauniešu saziņā. Tika izveidots oriģināls korpuss ar trīs vecuma grupu jauniešu (8. klase, 11. klase un universitātes studenti) sarunu ierakstu transkripcijām. Rezultāti parādīja, ka koda maiņas lietojums latviešu jauniešu valodā ir izteikts, tika konstatēta korelācija starp angļu valodas prasmju līmeni un koda maiņu.",0
365,CLIL izmantošana lingvistiskās kompetences attīstīšanai  pamatskolā,"Kompetencēs balstīta mācīšanās un mācīšana ir kļuvusi par neatņemamu mācību procesa sastāvdaļu, tāpēc ir svarīgi angļu valodas kā svešvalodas stundās iekļaut situācijas, kas pietuvinātas reālajai dzīvei. Tā kā CLIL ir daļa no kompetenču pieejā balstīta mācību satura un kļūst arvien populārāka metode jau pamatskolas līmenī, maģistra darba mērķis ir noskaidrot, kā ar CLIL palīdzību var attīstīt skolēnu lingvistisko kompetenci pamatskolā 5. klasē. Darbā tika izmantotas gan teorētiskās, gan empīriskās metodes. Tika iekļautas aptaujas angļu valodas skolotājiem, intervijas ar jomas speciālistiem, dokumentu analīze, kā arī testi 5. klases skolēniem. Pētījuma rezultāti parāda, ka pamatskolas līmeņa skolēni labprāt piedalās CLIL stundās, kā arī šīs stundas palīdz pilnveidot skolēnu lingvistisko kompetenci.",0
366,Nenoteiksmes lietojums programmatūras rokasgrāmatās,"Šī pētījuma mērķis ir izpētīt nenoteiksmes lietojumu Microsoft programmatūras rokasgrāmatās. Šis pētījums var būt noderīgs tehniskajiem rakstniekiem, kuri izstrādā jaunu tehnisko dokumentāciju un lietotājiem, kuri interpretē un veic darbības, kas atbilst lietotāju vajadzībām. Lai veikt pētījumu, tika analizēti nenoteiksmes, diskursa analīze un tehniskā dokumentācijas jēdzieni. Pētījuma mērķa sasniegšanai tika izmantotas kvantitatīvās un kvalitatīvās metodes. Pētījuma rezultāti ir parādījuši, ka visbiežāk sastopamā nenoteiksmes funkcija ir saliktā izteicēja  sastāvdaļa. Tajā paša laika, nenoteiksmes vienkāršā aktīvā forma ir visbiežāk sastopamā forma.",0
367,Mārtiņa Lutera ietekme vācu valodā. Bībeles tulkojuma piemērs (Apustuļa Pāvila vēstule romiešiem),"Bakalaura darba nosaukums ir ""Mārtiņa Lutera ietekme uz vācu valodu.  Bībeles tulkojuma piemērs (Apustuļa Pāvila vēstule romiešiem)”. Bakalaura darbs ir veltīts valodas vēstures tēmai - vācu valodas attīstībai un uzsvērts tiek Mārtiņa Lutera Bībeles tulkojuma ieguldījumu tās attīstībā. Pētījuma mērķis ir noskaidrot, kā Lutera pēdējais Bībeles tulkojums un tā vēlākā 1984. gada versija atbilst principiem, kas formulēti Lutera ""Atvērtajā vēstulē par tulkošanu"". Lai sasniegtu šo mērķi, uzmanība pievērsta šādiem uzdevumiem: analizēt ""Svētā Pāvila vēstuli romiešiem"", balstoties uz 16. gadsimta Lutera bībeles tulkojumu, izpētīt Bībeles izdevuma vēsturi un salīdzināt 1545. gada ""Sv. Pāvila vēstuli romiešiem"" ar 1984. gada versiju. Pēc 1545. gada un 1984. gada bībeles izdevumu salīdzināšanas secināts, ka izmaiņas ir veiktas tikai teksta gramatiskajā līmenī, neskarot nozīmi, kura bija ļoti svarīga Mārtiņam Luteram. Nobeigumā ir secināts, ka Mārtiņa Lutera pēdējais Bībeles tulkojums un 1984. gada  versija atbilst principiem, kas formulēti Lutera atklātajā vēstulē par tulkošanu.",0
368,Identitātes tehnoloģijas Daniela Kīza romānā “Puķes Aldžernonam”,"Daniela Kīza zinātniskās fantastikas romāns “Ziedi Aldžernonam” publicēta 1996. gadā ieguva atzinību dēļ veida kādā galvenā a varoņa Čārlija Gordona cīņa ar savu identitāti un invaliditāti ir atainota. Kad Čārlija intelligence trīskāršojas, ne tikai viņa jauniegūtās zināšanas, bet svarīgākais, attieksme no apkārt esošās sabiedrības un marginalizācija kuru viņš ir pieredzējis viņu izmaina. Tikai zinātniskās fantastikas žanrā var tikt pasniegts scenārijs kurā autismu ir iespējams izdziedēt. Novele vērš uzmanību veidam kādā sabiedrība invalidizē indivīdus un nepievērš pietiekami lielu uzmanību fundamentālām humanitārām vērtībām. Bakalaura darba mērķis ir pierādīt, ka caur noveli sabiedrības ietekme kas nosaka invaliditātes un normalitātes sociālos modeļus var tikt pareizi saprasta kā nepieņemama un piedāvāt labāku, informētāku sapratni par atšķirību nevis invaliditāti. Lai sasniegtu mērķi tiks analizēti pētījumi par invaliditāti, identitātes tehnoloģijām, zinātniskās fantastikas žanru un kultūru. Pēc nepieciešamās literatūras apskates un vairāku darbu izvērtēšanas saistībā ar invaliditāti, veids kādā zinātniskā fantastika un romāns atklāj nozīmīgas kļūdas sabiedrības redzējumā, kļūst skaidrs. Galvenā varoņa inteliģence nav būtiska, attiecībā uz viņa emocionālo labklājību, jo pasaule viņu pārprot, dēļ kā viņš nepārtraukti cieš. Tādējādi romāns darbojas kā līdzeklis, lai izglītotu lasītāju par iespēju izprast kulturālāku invaliditātes modeli, kā arī inteliģenci, kas apzinās būtisko atšķirību, kas katram no mums piemīt kā indivīdiem.",0
369,Amerikas alternatīvā vēsture Filipa K. Dika un Filipa Rota romānos,"Vieni no spilgtākajiem alternatīvās vēstures žanra pārstāvjiem ir Filips K. Diks un Filips Rots – “Cilvēks Augstajā Pilī” (1962) un “Sazvērestība pret Ameriku” (2004) romānu autori. Šī bakalaura darba mērķis ir alternatīvās vēstures literārā žanra definēšana, salīdzinot alternatīvās vēstures pazīmes divos romānos un risinot jautājumu par alternatīvās vēstures žanra izpēti literārajās studijās, kā arī raksturot šajās studijās gūto pieredzi. Pētijums tika veikts trīs posmos: attiecīgo literāro pētījumu un teorētiskās literatūras analīze. Salīdzinošās un žanra literārās analīzes metožu pielietojums, pievēršot uzmanību alternatīvās vēstures žanra raksturīgajām iezīmēm divos romānos. Atrasto iezīmju salīdzināšana un darba secinājumu apkopošana. Pētījuma rezultāti ieskicē abu analizēto romānu alternatīvā vēstures žanra raksturīgās iezīmes, kā arī lauj gūt priekšstatu par literārā žanra definīciju.",0
370,"""Tulkojums kā laikmeta liecība. Imanta Ziedoņa “Krāsainas pasakas” vācu un angļu valodā","Bakalaura darbā tiek aplūkota laika ietekme uz literāro darbu tulkojumiem, īpašu uzmanību pievēršot tulkojumu novecošanas aspektam. Pētījums veikts Imanta Ziedoņa “Krāsainas pasakas” paralēlo tekstu ietvaros vācu un angļu valodās, analizējot tulkojumus no salīdzinoša skatupunkta. Darba mērķis ir veikt pētījumu I. Ziedoņa “Krāsainas pasakas” kontekstā, mēģinot noteikt, cik lielā mērā un vai vispār laikmets, kurā tapis tulkojums, spēj ietekmēt tekstu mērķvalodā un kā līdz ar to atšķiras tulkošanas pieejas. Likumsakarīgi tiek aplūkots tulkojumu novecošanas aspekts un tiek meklēta atbilde uz jautājumu, vai “Krāsainas pasakas” tulkojums vācu valodā klasificējams kā novecojis, ņemot vērā faktu, ka tas tapis 38 gadus pirms tulkojuma angļu valodā. Pētījuma rezultātā secināts, ka laikmets, kurā tapis tulkojums, galvenokārt ietekmē reāliju atveidi un to pielāgošanu konkrētajam laika periodam. “Krāsainas pasakas” tulkojums vācu valodā nevar tikt uzskatīts par viennozīmīgi novecojušu, tomēr vienlaikus jāmin, ka darba tulkojumā angļu valodā novērojama lielāka atkāpšanās no oriģināla, meklējot radošākus tulkošanas risinājumus, ko var raksturot kā mūsdienīgu tulkotāja pieeju.",0
371,"Metafikcija un intertekstualitāte Lemonija Sniketa ""Nelaimīgo notikumu virknē""","Šī bakalaura darba mērķis ir pētīt metafikcijas un intertekstualitātes izmantojumu literatūrā un to, kā tās pielietotas Lemonija Sniketa darbos, īpašu vērību veltot tieši metafiktīvo elementu analīzei. Metodes, kas tiek izmantotas šajā darbā, ir teorētiskās literatūras apskatīšana un “Nelaimīgo notikumu virknes” grāmatu praktiskā analīze. Rezultāti liecina, ka šajā darbā vēstītājs bieži uzrunā lasītāju tieši gan paskaidrojot vēstījumu, gan daloties zināšanām, gan iekļaujot intertekstuālus elementus tā palielinot lasītāja izpratni un radot vēstītāja klātesamības efektu, šķietami nojaucot robežu starp vēstītāju un lasītāju. Tā kā Snikets ir pieaugušais, kurš raksta galvenokārt bērniem domātus stāstus, taču to tekstā iekļauj arī vecākiem lasītājiem zināmas vai nojaušamas atsauces, viņa grāmatas var izbaudīt visu vecumu un zināšanu līmeņu cilvēki.",0
372,Pēckara amerikāņu vēstures interpretācija Čanga Reja Lī romānā Nodotie,"Bakalaura darba mērķis ir izanalizēt ASV vēstures reprezentāciju Čanga-reja Lī vēsturiskajā romānā Nodotie no transnacionālā viedokļa. Pētījuma mērķa sasniegšanai, tiek izmantotas tādas metodes kā žanra un teksta analīze, akcentējot uzmanību uz romāna tēmām un varoņiem, kā arī izmantojot transnacionālo pieeju konteksta interpretācijai. Empīriskajā daļā tiek apspriests kāpēc Nodotie pieder pie vēsturiskā romāna žanra. Turklāt, galveno varoņu traumatisko pieredžu un likteņu krustošanās nozīme romānā. Analizējot tiek noskaidrota romāna pozīcija Āzijas amerikāņu literatūrā, kā arī kādā veidā tā veicina ASV vēstures pārskatīšanu.",0
373,Darbības vārdu konotāciju analīze Lielbritānijas laikrakstu redaktoru slejās,"Vārda nozīme ir sarežģīts un daudzpusīgs termins, tādēļ tam ir denotatīva (tieša) kā arī konotatīva (asociatīva) nozīme, kas paskaidro asociācijas, emocijas un individuālu pieredzi. Šī pētījuma mērķis ir pētīt darbības vārdu konotatīvās nozīmes britu laikrakstu redaktoru slejās, kā arī to funckijas un pielietojumu. Šajā pētījumā izmantotās metodes: pētīt teorijas materiālus un izveidot struktūru pētījuma analīzei, noformēt redaktoru sleju korpusu teskta analīzei, kurā iekļautas atrasto darbības vārdu konotatīvās nozīmes un semantiskie lauki. Analīzei tike izvēlēti raksti no The Independent. The Guardian un The Herald, kur aplūkota breksita tēma. BBC News raksti par breksitu tika izvēlēti, lai salīdzinātu konotatīvo darbības vārdu lietojumu redaktoru slejās un vienkāršos mediju rakstos. Tika noskaidrots, ka ņemot vērā, ka ziņu mediju rakstiem jābūt objektīviem, neizrādot emocijas, BBC News rakstos bija daudz mazāk konotatīvo darbības vārdu, salīdzinot ar The Independent, kurā tika atrasti visvairāk konotatīvie darbības vārdi. Tas ir tāpēc, ka redaktoru slejās, salīdzinot ar ziņu rakstiem, ir daudz vairāk pausti viedokļi un emocijas. Pēc sākotnējās analīzes, konotatīvie darbības vārdi tika iedalīti semantiskajos laukos, lai noteiktu to funckciju. Analīzes rezultāti parādīja, ka darbības vārdi tiek izmantoti ar negatīvu konotatīvu nozīmi, kad tiek runāts par breksitu. Tādējādi redaktori parāda savu attieksmi pret tēmu un provocē negatīvas emocijas par notiekošo procesu un iesaistītajiem cilvēkiem.",0
374,Modālo darbības vārdu mācīšana skolā: mācību grāmatu analīze,"Mūsdienās modālie darbības vārdi tiek uzskatīti par vienu no būtiskākajiem elementiem angļu valodā, bet daudziem, īpaši uzdevumu ziņā, tie ir mulsinoši. Šī darba mērķis ir analizēt modālo darbības vārdu saistītas uzdevumu veidus skolas mācību grāmatās, veicot uzdevumu novērtēšanu. Šajā pētījumā izmantota metode ir piecu līmeņu kursu grāmatu sērijas satura analīze - New Opportunities: Beginner, Elementary, Pre-intermediate, Intermediate and Upper-intermediate. Rezultāti ir parādījuši, ka katrs uzdevums var tikt iedalīts kognitīvajās, starppersonu, lingvistiskās, emocionālajās un radošajās grupās, pamatojoties uz Nunana (2004) uzdevumu veida klasifikāciju. Tadējādi, visbiežāk sastopamie uzdevumu veidi ir kognitīvie uzdevumi kuri ietvēr ievietošanu un saskaņošanu, kā arī lingvistiskie uzdevumi ietvērot pārfrāzēšanu un selektīvo lasīšanu vai rakstīšanu.",0
375,Saistvārdu lietojums emuāros par komercdarbību,"Saistvārdi ir svarīgas savienošanas ierīces, kas veicina ideju loģisku sakārtošanu tekstos un rindkopās, un emuāros par komrcdarbību saskaņotības saglabāšana ir tikpat svarīga kā jebkuros citos tekstos. Darba mērķis ir izanalizēt saistvārdu lietošanu piecu visvērtīgāko 2018. gada zīmolu (Amazon, Apple, Google, Microsoft un Facebook) rakstos un ierakstos par komercdarbību.  Lai sasniegtu šo mērķi, kā pētniecības metode tika izvēlēta diskursa analīze. Saistvārdi tika noteikti un analizēti, un analīzes rezultāti liecina, ka emuāros par komercdarbību visbiežāk sastopamā saistvārdu kategorija ir pievienošanas / salīdzināšanas kategorija, un visbiežāk izmantotais saist vārds ir arī.",0
376,Dzimte un smarža: kultūras un semiotiskā analīze parfimērijas reklāmā,"Reklāma manipulē ar patērētāju psiholoģiju, lai provocētu tajos vēlmi un impulsu pirkt. Lai noteiktu nozīmi, reklāma izmanto vizuālus zīmju modeļus, veidojot, pārveidojot un nostiprinot sociālkultūras uzskatus par vīrišķību un sievišķību. Balstoties uz tā, ka cilvēki parasti definē sevi pēc dzimuma, smaržas tiek klasificētas pēc dzimuma kritērija, tādējādi pašreizējā maģistra darba mērķis ir paplašināt priekšstatu par to, kādā veidā smaržu reklāma lielā mērā balstās uz sabiedrībā jau esošajiem ar dzimumu saistītajiem stāstījumiem, mītiem un diskursu. Pētījuma rezultāti liecina, ka vīriešu un sieviešu attēlošana seko zināmai struktūrai un ir atkarīga no produkta mērķa auditorijas.",0
377,Oratora mākslas analīze Otrās Spānijas Republikas parlamentā (no 193l. līdz 1936. gadam),"Šis darbs ir veltīts dažādo politiķu oratora mākslas analīzei, kas pārstāv vienu no svarīgākajiem periodiem Spānijas vēsturē: Otrā Republika. Šo pētījuma mērķis būs analizēt deputātu kongresa politisko runu virkni saskaņā ar klasisko retoriku, lai noskaidrotu, kā viens no politiski nestabilajiem Spānijas vēstures laikiem atspoguļojās deputātu runās.  Darbs ir sadalīts trīs daļās. Darba  teoretiskajā  daļā  tika  skaidroti  tādi  koncepti  kā retoriskā analīze un vēsture. Prakstiskā daļa ietver teorijas pielietošanu nepieciešamo analīžu veikšanai. Autore ir sasniegusi iecerētos uzdevumus un analizējusi desmit dažādu politiķu runas, balstoties uz trim vispārējās retorikas fāzēm, un ir spējis ievērot vēsturiskās īpašības un to, kā tās izpaužas politiskajos diskursos. Līdz šim ir veikti daudzi politisko diskursu vēsturiskie un semantiskie pētījumi, bet gandrīz nekādi darbi nav veltīti oratora mākslas analīzei  parlamentā.",0
378,Politikas jomas rakstu nosaukumu veidošana žurnālā Focus,"Bakalaura darba nosaukums ir “Politikas jomas rakstu nosaukumu veidošana žurnālā Focus”.  Darba mērķis-izpētīt žurnāla virsrakstus politikas jomā leksiskajā, sintaktiskajā un stilistiskajā līmenī. Lai sasniegtu darba mērķi, tika izvirzīti konkrēti uzdevumi. Darbā ir kā teorētiskā, tā arī praktiskā daļa. Sākumā tika izpētīti izvēlētās tēmas teorētiskie aspekti. Šajā nodaļā tika aprakstītas publicistiskā stila valoda un funkcijas, virsrakstu uzdevumi un nozīme, kā arī plašsaziņas līdzekļu nozīme politikā.  Tālāk tika izpētīti virsraksti politikas jomā leksiskajā, sintaktiskajā un stilistiskajā līmenī. Noslēgumā, balstoties uz izpētītajiem virsrakstiem, tika apkopoti svarīgākie secinājumi. Raksta nosaukums ir svarīgākā raksta sastāvdaļa gan pēc formas, gan pēc satura. Raksta nosaukuma politikas jomā veidošanā ir svarīgi daudzi faktori. Valodas lietošana  raksta nosaukumā prasa rūpīgāko valodas līdzekļu izvēli, atbilstošu sintaktisko struktūru, kā arī stilistisko noformējumu. Visi valodas līdzekļi ir saistīti ar raksta nosaukuma tēmu un veidu. Tiem ir galvenā loma raksta nosaukuma veidošanā.",0
379,Ķermeņa valoda Blasko Ibanjesa romānā “Asinis un smiltis’’un tā tulkojumā latviešu valodā. Salīdzinošā analīze un tulkojamības problemātika,"Darbs ir veltīts ķermeņa valodas analīzei Blasko Ibanjesa romānā “Asinis un smiltis” un tās tulkojumos latviešu valodā. Šī pētījuma mērķis ir analizēt ķermeņa valodas lomu un funkciju romānā un tās tulkojamības pakāpi latviešu valodā. Teorētiskajā daļā tiek analizēti pētījumi, kas ir saistīti ar neverbālās komunikācijas lomu, ķermeņa valodu, tās funkcijām un nozīmi literatūrā, un ķermeņa valodas tulkošanas stratēģijām. Praktiskajā daļā tiek analizētas ķermeņa valodas funkcijas un efekti romānā, kā arī tiek pētīta to atveides pakāpe tulkojumos latviešu valodā.pielietojot Fernando Pojatosa (1994), Barbaras Kortes (1997) un Yun-Chi Chang( 2012) metodes. Apkopojot darba rezultātus, galvenie secinājumi liecina, vairumā gadījumu tiek saglabāta neverbālās komunikācijas elementa apraksts un tā nozīme, bet ir kļūdas valodas un sociokulturālās kompetences trūkuma dēļ.",0
380,Atsauksmju tīmekļa vietnēm paredzētu tekstu veidošana un labošana: TripAdvisor un Foursquare izmantošanas piemēri darbā ar spāņu valodas kā svešvalodas apguvējiem,"Rakstot dažādu veidu tekstus, autori to radīšanā izmanto vairākus tekstveides posmus. Līdzīgi arī tekstu labošanā tiek izmantotas dažādas stratēģijas. Šajā darbā tiek pētīts, kā 15 vidusskolēni Latvijā, kas apgūst spāņu valodu kā svešvalodu, izmanto minētos posmus un stratēģijas, rakstot un labojot tekstus, kas paredzēti publicēšanai atsauksmju tīmekļa vietnēs TripAdvisor un Foursquare. Kā atklāj pētījuma rezultāti, minēto tīmekļa vietņu noteikumi un prasības atsauksmju izveidei ietekmē tekstveides posmu un teksta labošanas stratēģiju izvēli, kā arī sekmē augstākas kvalitātes atsauksmju izveidi, kas sasniedz savu mērķi – informēt un pārliecināt. Iepriekšminētais norāda, ka tekstveide, kurā eksistē vadlīnijas un noteiktas prasības, spāņu valodas kā svešvalodas apguvējiem palīdz rakstīšanas un labošanas procesā vairāk kā tekstveide bez konkrētiem nosacījumiem.",0
381,Tūrisma terminoloģijas morfosemantiskās vārdu veidošanās paņēmienu salīdzinošā analīze franču un latviešu valodā,"Šī pētījuma mērķis ir noteikt un salīdzināt morfosemantiskās vārdu veidošanās paņēmienus tūrisma terminos no franču un latviešu valodas tūrisma brošūrām.    Pētījuma pirmajā daļā izstudēti terminoloģijas modeļi un nodefinēts termins. Šajā daļā mēs izceļam tūrismu kā specialitātes jomu, kurā apskatām tūrisma terminoloģijas raksturīgākās iezīmes, kā arī akcentējam morfosemantiskās vārdu veidošanās paņēmienus, kas tiek pielietoti terminu izveidē.   Pētījuma otrā daļa ir veltīta tūrisma terminu morfosemantiskās vārdu veidošanās paņēmienu salīdzinošajai analīzei, kas tika atsegti no franču un latviešu valodas brošūrām. Tad tiek pētīts, kādi paņēmieni dominē un kādas ir to īpašības.   Pētījuma rezultāti norāda, ka franču valodā visizplatītākie ir sufiksālie termini, tāpat kā latviešu valodā.",0
382,Filmu nosaukumu tulkošanas īpatnības no vācu valodas krievu valodā,"Šī tēze “Filmu nosaukumu tulkošanas īpatnības no vācu valodas krievu valodā” ir uzrakstīta par kino nosaukumu tulkošanas metodēm un funkcijām. Ievadā aprakstīta izvēlētās tēmas aktualitāte un bakalaura darba mērķis. Tēzes mērķis ir izstrādāt attiecīgā tulkojuma pamatprincipus un pēc tam noteikt izplatītākās nosaukuma tulkošanas metodes. Darba teorētiskā nozīmība izpaužas kā vācu filmu pareizas tulkošanas krievu valodā analīze un izpēte, pamatojoties uz analizēto piemēru materiāliem. Darba struktūru atbilstoši pētījuma mērķiem veido ievads, trīs nodaļas, secinājumi, literatūras saraksts un pielikums. Darbs sastāv no 41 lappuses un 1 pielikuma. Tēzes rakstīšanai tika izmantoti kopumā 47 avoti.",0
383,"Rasisms un noziegumi Voltera Moslija detektīvromānos ""Velns zilā kleitā"", ""Sarkanā nāve"" un ""Balts tauriņš""","Bakalauradarbs „Rasisms un kriminālsVolteraMoslijadetektīvromānos „Velnszilākleitā”, „Sarkanānāve” un „Baltstauriņš”” analizēnosauktus romānus ar uzsvaru uz aprakstītas kriminālas situācijas un rasismu ASV kopumā un Kalifornijā. Ņemot vērā ka romāni pieder pie daiļliteratūras un autora situācijas redzējums var atšķirties no reālas situācijas ASV četrdesmitajos un piecdesmitajos gados, ir savākta un apkopota informācija par rasisma un segregācijas vēsturi ASV, lai izprastu, cik patiess priekšstats par situāciju autors dod. Bakalaura darba mērķis ir atrast rasisma un segregācijas piemērus romānos; saprast, kā atrastie piemēri ilustrē rasisma, augstu ieslodzīto un apsūdzēto afroamerikāņu īpatsvara, dzīves apstākļu savstarpēju saistību; bakalaura darbs arī pēta, kā romānā aprakstītie afroamerikāņi pozicionē sevi sabiedrībā, jūt piederību valstī, attiecas pret angļu valodu un afroamerikāņu dialektu un tā lomu pašnoteikšanā, attiecas pret afroamerikāņu integrāciju sabiedrībā, utt..Galvenais uzdevums ir pierādīt ka romānos afroamerikāņu atbrīvošana no verdzības neatbrīvoja viņus pilnā nozīmē; lai atdalītu afroamerikāņus no pārējiem ASV iedzīvotājiem, tika ieviesta segregācijas sistēma, kas atbalstīja rasismu, ievērojami ierobežoja afroamerikāņu tiesības un galu galā nostiprināja nabadzību un noveda līdz kriminogēnāi situācijai, kas arī ir aprakstīta romānos. Teoretiskajā daļā ir  apkopoti vēsturiskie fakti par rasismu ASV, kā arī patreizējo situāciju ar rasismu un kriminogēnu situāciju ASV. Rezultātā tika pierādīts, ka segregācija un rasisms, kuri ir aprakstīti romānos noveda daudzus afroamerikāņus līdz nabadzībai un daudzi bija spiesti iekļauties kriminālā.",0
384,Pasakas vācu valodas kā svešvalodas mācīšanā bērniem,"Bakalaura darba tēma ir didaktika un vācu valodas kā svešvalodas mācīšanas metodes, kuru pamatā varētu mācīt bērnus valodu ar lietošanu tādu literatūras žanru, kā “pasakas”. Pasakas ir radītas ka bērnu literatūra, rakstīta parastā un saprotamā valodā.     Darba mērķis – optimizēt pasakas tādā veidā, lai viņus varētu izmantot kā didaktisko materiālu. Lai to izdarītu bija nepieciešams analizēt pasakas un izveidot viņu pamatā mācību materiālu, kas būtu piemērots 5 – 10 gadu vecuma bērniem. Balstoties uz izveidotiem uzdevumiem, bija veikti nodarbību pāris, lai pārbaudītu šī metodes efektivitāti.     Pēc nodarbībām ar 5 – 6 gadu vecuma bērniem bija atklāts, ka pilnai pasakas izpratnei ir nepieciešami trīs 40 minūšu ilgas nodarbības. Šo nodarbību laikā bērni pilnībā saprata pasakas saturu un atcerējās elementārus pamatvārdus un frāzes, kurus pēc tam varēja izmantot praktiskos uzdevumos.",0
385,Redaktora vēstule sieviešu modes žurnālā: semantiski-stilistiskais aspekts,"Darbs ir veltīts redaktora vēstules pētīšanai sieviešu modes žurnālā. Pētījuma mērķis ir veikt semantisko un stilistisko anālīzi galveno redaktora žurnālā «Elle» rakstus. Autors veica katra žanra «redaktora slejas» analīzi un kā žanru zīmju realizācija saistīta ar komunikācijas un stila funkcijas izpildi. Dabrs sastāv no divām daļām: pirmajā daļā tiek izklāstīti teorētiskie jautājumi, kuri ir nepieciešami pētījumam. Otrajā dāļa saskaņā ar definētiem uzdevumiem, tika veikta galveno redaktora rakstu analīze. Šīs pētījums var ieinteresēt lingvistus un citus specialistus, kuri nodarbojas ar līdzīgu jautājumu pētīšanu, kā arī visus citus lasītājus, kuri interesējās par šo jautājumu.",0
386,Dialogi komiksā «Pīķu Dāma»: stilistiskais un komunikatīvais aspekts,"Darbs ir veltīts stilistiskai un komunikācijas aspekta pētniecībai komiksa ""Pīķu dama"" dialogos. Pētijuma mērķis ir veikt stilistisko un komunikatīvo dialogu analīzi. Ar komentāru metodi autors veic dialogu analīzi, izmantojot semantisko un stilistisko metodi atlasa galvenās mikro konteksta tēmas detalizētakai analīzei. Autors analizē stilistisko dialogu aspektu, balstoties uz emocionāli eksprecīvām replikām, pamatojoties uz verbālo un neverbālo komponentu saistību. Darbs sastāv no divām daļām. Pirmajā daļā tiek izklāstīti teorētiskie jautājumi, kas ir nepieciešami pētījumam. Otrajā daļa saskaņā ar definētiem uzdevumiem un izvēlētiem zinātniskajiem metodēm tiek izskatīts stilistiskais un komunikācijas aspekts. Sīs pētījums var ieinteresēt pētniekus, kas nodarbojas ar līdzīgiem problemātikas jautājumiem, kā arī publiku, kura interesējās par līdzīgo jautājumu.",0
387,Lietišķās angļu valodas vārdu krājuma apguves stratēģijas,"Apgūstot jaunu valodu, ir ļoti svarīgi atrast visefektīvāko vārdu krājuma apguves stratēģiju. Šī pētījuma mērķis ir izpētīt, kā vārdu krājuma apguves stratēģijas uzlabo biznesa vārdu krājuma zināšanas. Pētījuma metode teorētiskajā daļā ir literatūras apskats. Empīriskajā daļā pētījuma metode ir aprakstošā analīze. Pētījumā atklājies, ka jautājumu kartīšu un audio materiālu izmantošana ir visefektīvākās biznesa angļu valodas apguves stratēģijas. Pētnieks ir secinājis, ka vārdu krājuma apguves efektivitāte ir atkarīga no audzēkņu angļu valodas līmeņa un iepriekš iegūtās pieredzes attiecīgā vārdu krājuma jomā.",0
388,Kalambūru un paradoksu funkcijas T.Pračeta romānā “Piramīdas”,"Bakalaura darbs izpētē kalambūru un paradoksu funkcijas Terija Pračeta romānā “Piramīdas”. Teorētiskā daļa ir veltīta kalambūru un paradoksu definiciju, kalsifikāciju un šķirņu pētījumam, kā arī viņu piemēriem un izplatībāi. Pētījuma merķis ir izpētīt un analizēt kalambūru un paradoksu funkcijas Terija Pračeta romānā “Piramīdas”. Pētījuma gaitā tika izmantotas tādas metodes kā teorētisko avotu analīze un autora citu darbu salīdzinošā analīze. Pētījuma rezultāti liecina, ka autors savā grāmatā izmanto dažādus paradoksus dažādām funkcijām, saistītiem ar sižetu un kultūras kontekstu. Pētījums ļauj secināt, ka paradoksiem ir sižeta un kultūras konteksta funkcijas, bet kalambūri darbojas ka ierīces citiem autora merķiem.",0
389,Runāšanas prasmju attīstīšana pamatskolas skolēniem,"Šī bakalaura darba mērķis ir noskaidrot, kā, pielietojot dažādus runāšanas uzdevumus angļu valodas stundās, varētu attīstīt un uzlabot pamatskolas skolēnu runāšanas prasmes. Pirmā nodaļa sniedz ieskatu teorijā par pusaudžu vecumposmu. Otrajā nodaļā aplūkoti runāšanas prasmju teorētiskie avoti, kā arī runāšanas prasmju prasības pamatskolas skolēniem. Trešajā nodaļā ir aplūkotas dažādas valodas mācīšanas metodes un uzdevumi. Ceturtā nodaļa atklāj pētījuma empīriskās daļas rezultātus. Darbā izmantota gadījuma izpētes metode un tā tika veikta 5. klases skolēniem kādā no Rīgas pamatskolām. Datu iegūšanai izmantoti klases novērojumi, testi un aptauja. Darba autore secina, ka, izmantojot dažādus runāšanas uzdevumus, skolēni uzlaboja savas runāšanas prasmes.",0
390,Prezentācijas prasmes jauniešu vecumposmā,"Jauniešu vecumposms ir tas laiks, kad cilvēks esošās zināšanas ir spējīgs uzlabot ar publiskajām runām un citās situācijās. Šis darbs pēta jauniešu prezentēšanas prasmes izaugsmi, kā arī apskata šo prasmju īpašības, ķermeņa valodas iedarbību publisko runu laikā, kā arī apskata, kas būtu jādara, lai publiskā runa būtu atmiņā paliekoša. Darba mērķis ir izpētīt kādas ir tipiskākās iezīmes prezentēšanas prasmēs jauniešu vecumposā, tādējādi rodot iespējas uzlabot viņu zināšanas un prasmes. Darbā izmantotas pētījuma metodes kā literatūras pārskats un apsekojumi. Apsekojumos studenti un skolotāji aizpildīja anketas. Rezultāti parādīja, ka studentiem pietrūkst zināšanu nozīmīgākās informācijas iekļaušanā, stresa kontrolēšanā un tēmas izpētē. Atslēgvārdi: prezentāciju prasmes, jauniešu vecumposms, prezentācijas uzbūve, kvantitatīvā analīze, kinētika.",0
391,Mobilo tehnoloģiju izmantošana angļu valodas vārdu krājumu mācīšanā,"Tehnoloģija pastāvīgi maina izglītības vidi, kā arī mācību un mācīšanas pieredzi. Tādēļ tas ir tikai pašsaprotami, ka mobilo ierīču izmantošana valodu apguvē ir kļuvusi par plaši izplatītu mūsdienas tendenci. Neskatoties uz to, tikai dažos pētījumos ir izpētīta mobilo tehnoloģiju lietojums angļu valodas mācīšanā Latvijā. Pašreizējais pētījums bija vērsts uz to, lai pārbaudītu, vai mobilās tehnoloģijas var potenciāli veicināt angļu vārdu krājuma apguvi, jo īpaši attiecībā uz vārdkopu apguvi. Šajā nolūkā tika savākti nepieciešamie dati par mobilo ierīču un netehnoloģisko līdzekļu izmantošanas efektivitāti angļu valodas vārdkopu mācīšanā. Eksperimentālie rezultāti parādīja, ka tā grupa, kura tika mācīta, izmantojot mobilas ierīces, sasniedza labākus rezultātus nekā tā grupa, kurā tika izmantoti ar tehnoloģijām nesaistīti vārdu krājuma mācīšanas līdzekļi. Tiek secināts, ka mobilo ierīču lietojums angļu vārdkopu mācīšanā ir effektīvā un ilgtspējīgā pieeja, lai veicinātu vārdu krājuma apguves prasmi.",0
392,Nemirstība kā ideāls Ge Hun daiļradē,"Maģistra darba tēma „Nemirstība kā ideāls Ge Hun darbos” veltīta domātāja un alķīmijas meistara Ge Hun (283.-343.) darbu izpētei un analīzei. Ge Hun, ko Rietumu sinologi raksturo kā izcilāko daoisma alķīmiķi, rakstnieku un mediķi, rakstiskā veidā fiksēja daoisma metodes nemirstības sasniegšanai un jaunības saglabāšanai, pēc kā tiecās ne tikai daoisma sekotāji, bet arī vienkāršie cilvēki. Viņš ir pazīstams gan kā vērtīgu alķīmijas tekstu autors, gan ir devis arī nenovērtējami lielu ieguldījumu ķīniešu tradicionālās medicīnas pētījumiem arī mūsdienās. Viņa teksti bija nozīmīgi akupunktūras un piededzināšanas teoriju bagātināšanā un veicināja šo tehniku attīstību. Šī darba mērķis ir izpētīt alķīmijas idejas Ge Hun darbos. Līdz ar to darba gaitā analizētas galvenās alķīmijas idejas daoisma tradīcijā, sniegts ieskats to vēsturē un galvenajos konceptos, bet galvenokārt analizēti Ge Hun uzskati un darbi. Maģistra darbs sastāv no divām daļām. Darba pirmā daļa veltīta alķīmijas ideju vēstures un attīstības izpētei daoisma tradīcijā, bet darba otrā daļa veltīta Ge Hun dzīvesgājuma, filozofijas un darbu analīzei, iekļauti tulkojumi no darbiem “Baopudzi Ārējās nodaļas”, “Baopudzi Iekšējās nodaļas” un “Nemirstīgo dzīvesstāsti”. Darba apjoms ir 68 lpp.",0
393,Akadēmisko vārdu sarakstu izmantošana testu izstrādē,"Pētījuma mērķis ir noskaidrot nozīmi testu izveidē, kas ir balstīti uz akadēmisko vārdu sarakstiem, lai novērtēt akadēmisko vārdu zināšanas studējošiem, kas mācās angļu valodu, piemērojot tulkošanu, analizējot kvantitatīvos datus, kas tika savākti no studējošo atsauksmēm. Pētījums sniedz teorētisko informāciju par akadēmiskiem vārdiem un akadēmisko vārdu sarakstiem un irbalstīts uz tādiem autoriem, ka  Nation, Stubbs, Schmitt un citiem. Pētniecības metode bija testa izstrāde. Dati tika savākti no anglu valodas studējošo atsauksmēm. Galvenie darba rezultāti liecina, ka  testu izveide, kas ir balstīta uz akadēmisko vārdu sarakstiem, lai novērtēt akadēmisko vārdu zināšanas studējošiem, kas mācās angļu valodu, piemērojot tulkošanu var būt izmantota priekš šī mērķa.",0
394,Uzvārdu maiņa Latvijā 20.gs. sākumā (1921.-1927.g.),"Vēsturiskās onomastikas maģistra darba „Uzvārdu maiņa Latvijā 20. gs. sākumā (1921–1927)” mērķis ir apzināt un analizēt laika posmā no 1921. gada līdz 1927. gadam mainītos uzvārdus, noskaidrot to daudzumu un etimoloģiski semantiskās grupas, izmantojot koncentrēto personvārdu klasifikāciju, lai izprastu uzvārdu maiņas tendences. Veicot pētījumu, ir apkopots noteiktā laika posma uzvārdu maiņu saraksts, kas izmantojams tālākai pētniecībai. Apzinot apstrādātos datus, ir izpētīts, ka biežāk mainīti faunas semantikas uzvārdi, bet, izvēloties jaunos uzvārdus, dota priekšroka floras un fizioģeogrāfiskas semantikas personvārdiem, tādējādi var secināt, ka vairāki faunas semantikas, kā arī personu raksturojošas semantikas uzvārdi uzskatīti par nevēlamiem, pat aizskarošiem. Šajā laikaposmā 224 personas mainījušas svešas izcelsmes uzvārdu pret latvisku, tomēr nav retums, kad izvēlējās jauno svešas cilmes personvārdu.",0
395,Visual kei žanra pretrunas Japānas populārajā kultūrā un mūzikā mūsdienās,"Bakalaura darba tēma Visual kei žanra pretrunas Japānas populārajā kultūrā un mūzikā mūsdienās izvēlēta ar mērķi izpētīt un iepazīstināt latviešu auditoriju ar unikālu,  vizuāli spēcīgu, muzikāli sociālu kustību, kura joprojām ir saglabājusi savu vietu Japānas populārajā kultūrā, kā arī noskaidrot, pret kādām sabiedrības normām Visual kei ir negatīva nostāja. Visual kei ir mūsdienu nišas mūzikas žanrs un subkultūra, kuru mēdz attiecināt kā uz underground jeb pazemes mūzikas novirzienu, muzikāli pārkāpjot jebkādus mūzikas žanros pieņemtos standartus. Šis žanrs radies, ietekmējoties no diviem nozīmīgiem japāņu medijiem anime (multiplikācija) un manga (stāstījums ar grafiskiem attēliem). To raksturo nostāšanās pret japāņu striktajām sociālajām normām un dominējošo oficiālo kultūru, paužot negatīvu attieksmi ar mūzikas palīdzību. Visual kei kustībai līdzvērtīga un neatdalāma ir fanu kustība. Galvenās atziņas. Visual kei ir unikāls mākslas virziens, kurā valda neierobežota brīvība radoši izpausties, profesionāli pilnveidojoties mūzikas, mākslas, producēšanas jomās utml. Visual kei ir sociāla kustība, kurā ir iespēja iesaistīties jebkuram Japānas pilsonim. Šī vide dod iespēju cilvēkiem, kuri jūtas atšķirīgi no sabiedrības vairākuma, realizēt sevi neordināri domājošā vidē, satikt domubiedrus un pašrealizēties kā personībai. Visual kei agresīvi vēršas pret neērtu un sāpīgu tēmu noklusēšanu un ignorēšanu sabiedrībā, tai pat laikā, Visual kei mākslinieki apzināti veido tuvas attiecības ar faniem, kuras ir tikai ilūzijas, nesaudzīgi manipulējot ar uzticīgu sekotāju jūtām. Dzimums nav ierobežojums, lai māksliniecisku pārvērtību veidā, piedzīvotu dažādas transformācijas un pieredzi. Pirmajā nodaļa apskata Visual kei vēsturisko attīstību no pirmsākumiem līdz mūsdienām. Otrā nodaļa apraksta divus japāņu populāros medijus anime un manga. Trešā nodaļa apraksta Visual kei fanu kustību, kā arī savstarpējo mūziķu un klausītāju attiecību mijiedarbību. Ceturtā nodaļa pēta Visual kei žanra spektru Japānas kultūrā un sabiedrībā. Darbā kopumā izmantotas sešas metodes: - Literatūras analīze, Personīgo konstruktu pieeja/ Analītiskā (empīriskās metodes: lekciju apmeklējumu pieraksti, koncertu apmeklējumi un to analīze), Vizuālās un Salīdzinošās metodes, intervēšanas metode. Darba apjoms 58 lappuses.",0
396,Onomatopoēze japāņu valodā,"Maģistra darba nosaukums ir “Onomatopoeja japāņu valodā”. Kā tika norādīts darbā, japāņu valodu, līdztekus citām Āzijas valodām, uzskata par vienu no visgrūtāk apgūstamajām valodām. Tomēr ir vēl viena lieta japāņu valodā, kas padara valodas apguvi vēl grūtāku, un tā ir onomatopoeja, kas nozīmē vārdus, kas pārstāv skaņas. Japāņu valoda nav vienīgā valoda, kurai ir sarežģīta onomatopoētiskā sistēma. Valoda, kurā visbiežāk sastopama sarežģīta onomatopoēze, ir korejiešu valoda, tomēr arī japāņu valodas onomatopoēze arī ir ļoti sarežģīta. Mūsdienās japāņu valoda ir plaši pazīstama ar savu komplekso gramatiku, rakstīšanas sistēmu un, protams, onomatopoēzi.  Tā kā japāņu kultūra ir ļoti populāra un tiek plaši pētīta, cilvēki parasti interesējas arī par valodu. Tomēr daudzi japāņu valodas apguvēji nevar apgūt onomatopoēzi vairāku iemeslu dēļ. Pirmkārt, daudzām valodām nav līdzīgas onomatopoēzes sistēmas kā japāņu valodā, un cilvēki to vienkārši nesaprot. Otrkārt, onomatopoēzi ir ļoti grūti tulkot. Tāpēc ir svarīgi ne tikai pilnībā saprast valodu, bet arī kultūru, lai varētu nevis tikai tulkot terminus, bet arī izskaidrot to citiem. Visbeidzot, viena no grūtībām, ar kurām sastopas ārzemnieki, mācoties onomatopoēzi, ir mēģināt saprast, kur un kādu onomatopoeju izmantot. To ir svarīgi zināt, pretējā gadījumā tas sarunā var novest pie nepatīkamiem pārpratumiem.  Darba mērķis ir sniegt ieskatu japāņu onomatopoēzē kopumā, kā arī analizēt un diferencēt dažādus onomatopoēzes veidus japāņu valodā; sniegt onomatopoēzes gramatisko lietojumu piemērus un apspriest problēmas, kas saistītas ar japāņu onomatopoēzes mācīšanos, apmācību un tulkošanu citās valodās. Maģistra darbs ir sadalīts 6 daļās, no kurām 4 ir balstītas uz teoriju, savukārt pārējās 2 uz praktisko daļu. Tulkojot vairākus japāņu valodas dialogu latviešu valodā, tika secināts, ka, neskatoties uz to, ka latviešu valodā arī pastāv onomatopoēze, ir grūti tieši pārtulkot japāņu valodas onomatopoēzi pēc principa “onomatopoēze uz onomatopoēzi”, tādēļ ir nepieciešams izskaidrot skaņu ar citiem vārdiem.  Nobeigumā tika secināts, ka, neskatoties uz brīvo valodas plūdumu tulkojamā teksta valodā un mērķa valodā, ir labi jāpārzina arī to valstu kultūras, uz kuru un no kuras valodas tiek veikts tulkojums.",0
397,Opijs - Ķīnas impērijas un Ķīnas sabiedrības transformācijas cēlonis 18.-20.gs.,"Maģistra darbs „Opijs – Ķīnas impērijas un Ķīnas sabiedrības  transformācijas cēlonis 18.-20.gs.” ir veltīts opija lietošanas problemātikai un tā ietekmei uz sabiedrību, kā arī valsts transformācijai opija dēļ. Konkrēti tiek pētīta opija ietekme uz sociālo dzīvi Ķīnā, kā arī tas, kā opijs ietekmēja uz Ķīnas attiecībām ar citām valstīm.        Tēmas aktualitāte tiek balstīta uz to, ka opijs pilnībā pārveidoja Ķīnas sociālo dzīvi, un arī pārveidoja pašu valsti. Kaut gan opija problēma mūsdienu Ķīnā vairs nepastāv, tā tomēr ir neatņemama vēstures un līdz ar to arī valsts kultūras sastāvdaļa un ir atstājusi zināmas sekas arī uz moderno Ķīnas sabiedrību.        Darba mērķis bija: izpētīt izmaiņas Ķīnas sabiedrībā, opija lietošanas piederumus, smēķēšanas ieradumus, Ķīnas transformāciju no izolētas, bet stipras valsts līdz „gandrīz” kolonijas statusam.         Darbā ir izmantoti vairāku nozīmīgāko pētnieku darbi, kas sniedz plašu informāciju par vēsturi, sociālo dzīvi un diplomātiju 18.-20.gs.        Darba garums ir 62  lpp. un tas  ir sadalīts četrās daļās.",0
398,Dzīvnieks Haņ dinastijas mītos un mākslā,"Bakalaura darba „Dzīvnieks Haņ dinastijas mītos un mākslā” mērķis ir izpētīt un atspoguļot dzīvnieka konceptu Haņ dinastijas periodā, kā arī atspoguļot ķīniešu uzskatus par dzīvniekiem ikdienas dzīvē, un pierādīt, ka dzīvniekiem ir īpaša un nepieciešama loma Ķīnas attīstībā. Haņ dinastija ir ievērojama ar to, ka tā pastāvēja 400 gadus, un tajā sāka attīstīties daudzas nozares, piemēram, kā lauksaimniecība, ekonomika un, protams, māksla. Darbā tiek apskatīta dzīvnieka loma Haņ dinastijas mītos, mākslā, kā arī ir neliels ieskats filozofijā un literatūrā. Bakalaura darbs ir iedalīts trīs daļās un sastāv no 41 lapaspuses.",0
399,SMM kā ietekmes instruments uz lietotāju sociālo apziņu,"Bakalaura darba tēma ir „SMM kā ietekmes instruments uz lietotāju sociālo apziņu”. Bakalaura darba mērķis ir izpētīt, ar kādu valodas stratēģiju un metožu palīdzību iespējams ietekmēt sociālo tīklu lietotāju sociālo (masu) apziņu. Lai sasniegtu darba mērķi, ir veikta termina “sociālā apziņa” izpēte, kā arī tiek apskatītas dažādas SMM stratēģijas un tā darbības princips. Darbā tika izmantotas sekojošas pētījuma metodes: 1. teorētiskā: literatūras un interneta avotu analīze; 2. analītiskā: reklāmas publikāciju vietnē Instagram analīze. Lasītājs īsi tiek iepazīstināts ar sociālās apziņas jēdzienu un tā būtību. Bakalaura darbā ir tuvāk raksturots SMM termins, kā arī izpētīts koncepcijas WEB 2.0 darbības princips.  Reklāmas publikāciju analīzes gaitā noskaidrots, ka kopumā pastāv trīs dažādas stratēģijas sociālās apziņas ietekmei vietnē Instagram.",0
400,Angļu valodas aizguvumi japāņu valodā: viltusdraugi,"Aizguvumi no angļu valodas sastāda lielu japāņu valodas leksikas daļu. Tiem piemīt vairākas funkcijas – tie rada izsmalcinātības sajūtu, ļauj brīvi apspriest sabiedrībā aizliegtās un nelabvēlīgās tēmas u.c. Tomēr angļu valodas aizguvumu nozīmes mēdz krasi atšķirties no angļu valodas ekvivalentiem. Bakalaura darbā ir aprakstītas japāņu valodai specifiskas aizgūšanas īpatnības, iemesli leksikas aizgūšanai no angļu valodas, kā arī semantikas maiņas procesu ietekme uz mūsdienu japāņu valodas leksiku un angļu-japāņu valodas viltusdraugu fenomens. Bakalaura darba pirmajā daļā tiek definēts termins ‘viltusdraugi’, aprakstītas vairāku leksikogrāfu klasifikācijas un attiecīgi izstrādāta angļu-japāņu valodas viltusdraugu klasifikācija. Otrajā daļā tiek aprakstītas japāņu valodas leksikas īpatnības – leksikas slāņi, rakstības, leksikas aizgūšana no indoeiropiešu valodām, kā arī leksēmu semantikas maiņa angļu-japāņu valodas kontekstā. Trešajā daļā tiek aprakstīti glosārija izstrādes principi. Darba analītiskajā daļā, balstoties uz teorētiskajiem materiāliem, tiek izveidots japāņu-angļu valodas viltusdraugu glosārijs ar šķirkļu vārdu skaidrojumiem latviešu valodā. Darba ceturtajā daļā tiek sniegta izveidotā glosārija šķirkļu vārdu analīze.",0
401,Kurts Tuholskis kā žurnālists: par žurnālisma būtību un funkciju Kurta Tuholska darbos,"Kurta Tuholska žurnālistikas darbu analīze. Viņu valodas stila apraksts un izteiksmes līdzekļi, ko viņš izmanto. Mērķi, kurus viņš grib sasniegt ar saviem darbiem. Kādas bija Tuholska žurnālisma koncepcijas būtiska daļas un kā viņa koncepts bija uzskatīts par progresīvu tājos laikos. Tuholska Deutschland, Deutschland über alles kā intermediālais projekts un kā tas bija saistīts ar Tuholska žurnālisma konceptu. Rezultāti norāda uz to, ka Tuholskis izmantoja negativitāti lai izplatītu cīņu par pozitīvām pārmaiņām un ideālistisku priekšstatu par mieru. Viņš noraidīja visas valdošas normas un cīnījās par sociālo vienlīdzību. Viņš uzskatīja, ka ideālais intelektuāls mēģina ietekmēt cilvēku dzīves un izglītot viņus.",0
402,"""Negritude"" kā sociokulturāla parādība Leopolda Sedara Senghora tekstos ""Dziesmu ēnu"". Semantiskā pieeja","Šis pētījums ir veltīts Négritude fenomenam un afrikaņu literatūras dzimšanai 20.gadsimta sākuma. Pēc gadsimtiem ilgas sociālās nevienlidzības un verdzības afrikāņi atrada Jauno afrikaņu filozofiju, kas kļuva par afrikaņu humanisma sākumu. Afrikāņu dabas, kultūras tradīciju un melnās Āfrikas estētikas pētījums ir bbalstīts tagadējā pētījumā no dzejoļu krājuma „Dziesmu ēnu”tekstiem. Sekojošā metode tiek realizēta, pateicoties izvēleta semantisko lauku analīzei.",0
403,"Autora subjektivitāte valstsvīru dzīves aprakstos (Plūtarha, Svētonija tekstu valodas salīdzinoša analīze)","Maģistra darba nolūks ir analizēt subjektivitātes izteikšanas līdzekļus Plūtarha Βίοι Παράλληλοι un Svētonija De vita Caesarum ar mērķi izpētīt un salīdzināt tās Plūtarha un  Svētonija tekstos, izvērtējot to saturu un lomu.  Teorētiskajā daļā aplūkota zinātniska literatūra par Plūtarha un Svētonija stila, Βίοι Παράλληλοι un  Svetonija De vita Caesarum vispārīgo raksturojumu un  subjektivitātes jēdziena nozīmi. Praktiskā daļa ir balstīta uz analīzi, kas veikta ar subjektivitātes piemēriem tekstā, galvenokārt izmantojot kontekstuālu analīzi. Pētījuma objekts ir trīs Plūtarha un attiecīgi trīs Svētonija biogrāfiju teksti (Otons, Galba, Cēzars). Subjektivitātes piemēri tiek klasificēti pēc to izpausmes tekstā:  tieši - no autora vārdiem - un netiešā veidā, kad autora subjektīvais  viedoklis redzams citu cilvēku teiktajā.  Darbā tiek salīdzinātas subjektivitātes izpausmes un biežums Plūtarha un Svētonija tekstos.  Secināts, ka subjektivitāte biežāk parādās Svētonija tekstos, nevis Plūtarha darbos. Svētonija subjektivitāte biežāk izpaužas valodas līmenī, Plūtarha subjektivitātē paradās domu līmenī.",0
404,Juridisko tekstu raksturojums autortiesību jomā Spānijā,"Jebkurš cilvēks spēj radoši pieejet pie sava darba, izmantojot tajā savas domas un idejas, izdomu un intelektu, tādā veidā darbs tiek padarīts par autortiesības objektu. Savukārt autordarba radītājs un pirmais autortiesību īpašnieks ir pats autors. Tas var būt tikai fiziska persona, jo juridiskai personai nepiemīt intelekts, tātad – spēja kaut ko radīt. Maģistra darbs “ Juridisko tekstu raksturojums autortiesību jomā Spānijā “ ir veltīts juridisko tekstu lingvistiskajai analīzei, autortiesību jomā Spānijā. Pētījuma mērķis ir teksti, kuri attēlo tiesas spriedumus spāņu valodā, kas līdz šim nav pētīti. Šis lingvistiskais pētījums var būt kā pamats turpmākiem juridiskās valodas pētījumiem kā arī autortiesību jomā. Šajā darbā tiek analizēti juridiskie teksti, konkrēti tiesas spriedumi, tekstu tipoloģija, to strukturū, juridisko tekstu lingvistiskās īpašības spāņu valodā.  Atslēgvārdi: autora tiesības, intelektuālais īpašums, tekstuālā tipoloģija, lingvistika,juridiskie teksti.",0
405,Ostzejas tēma Nikolaja Ļeskova daiļradē: «Kolivanas vīrs» .,"Darbs ir veltīts Ostzemes teitorijas pētījumam Leskova daiļradē, par piemēru ņemot mazpazīstamo stāstu ""Kolivāņu vīrs"". Darba mērķis ir noskaidrot autora attieksmi pret Ostzemes vāciešiem un veikt stāsta analīzi. Darbs ir sadalīts divās daļās. Darba pirmajā daļā autors iepazīstina ar galvenajiem teorētiskajiem jautājumiem, kas nepieciešami pētījuma veikšanai, tiek apsvērta N.S. Leskova dzīve Baltijas valstīs. Darba otrajā daļā autors analizē saņemto informāciju un salīdzina to ar stāstu ""Kolivāņu vīrs"". Pētījums var interesēt šajā jautājumā ieinteresētos filologus, kā arī N.S. Leskova daiļrades cienītājus.",0
406,Mīlestības tēma korejiešu literatūrā Japānas okupācijas laikā (1910-1945),"Šī darba nosaukums ir “Mīlestības tēma korejiešu literatūrā Japānas okupācijas laikā”. Tiek apskatīts mīlestības termins un tās mijiedarbība ar kultūru. Apkopota informācija par korejiešu literatūru pirms Okupācijas un kā tā izmainījās Okupācijas laikā no 1910.gada līdz 1945.gadam. Mērķis ir apskatīt kā tiek izmantot mīlestības tēma, lai celtu nācijas garu. Analizējot trīs dažādus īsos stāstus, kuri publicēti laika Okupācijas laikā. Pirmais darbs tiek apskatīts Kvangsu I “Gašil” pēc tam Josob Džu darbs “Māte un ciemiņš” un kā pēdējais ir Hjosok I “Zāles stiebri” . Šī secība ir speciāli izvēlēta, jo darbi tika publicēti šādā secībā. Darbā tika noskaidrots, ka mīlestība kā emocija ir spēcīgs veids, kā celts nācijas pašapziņu. Literārajos darbos lieliski var novērot modernās literatūras ienākšanu ar to, ka mainās naratīvu izvēle, apraksta un tēla emocionālais apraksts. Darbs ir uzrakstīts kodolīgi un teksts izklāstīts sākotnēji noskaidrojot, kāds ir mīlestības termins. Pēc tam apskatot literatūras izmaiņas un tad veikta trīs darbu analīze.",0
407,"N.Gogoļa stāsta “Tarass Buļba” ekranizācija (Krievija, Ukraina, Polija 2009) .","Darbs veltīts Nikolaja Gogoļa stāsta ekranizācijas “Taras Buļba” (Krievija, Ukraina, Polija, 2009, rež. Vladimirs Bortko) analīzei. Darba mērķis ir noteikt N. Gogoļa stāsta “Taras Buļba” ekranizācijas kinovalodas specifiku un salīdzināt oriģinālo tekstu ar ekranizāciju. Autore veic salīdzinošu analīzi, sastatot ekranizācijas un stāsta raksturojošos aspektus. Īpaša uzmanība veltīta kadra problēmai, montāžai, sižeta specifikai, kā arī ekranizācijas skaņas noformējumam un mākslinieciskās izteiksmes līdzekļiem.    Darbs sastāv no divām daļām. Pirmajā nodaļā tiek apskatīti galvenie teorijas jautājumi, kas nepieciešami, praktiskā pētījuma veikšanai. Praktiskajā daļā, sastatot verbālo un vizuālo tekstu, tiek analizēti dažādi literārās ekranizācijas aspekti.",0
408,Piecu attiecību modelis korejiešu pansori vēlīnajā Džoson dinastijā (17.-19.gs),"Šī bakalaura darba nosaukums ir “Piecu attiecību modelis korejiešu pansori vēlīnajā Džoson dinastijā (17.-19.gs.). Pansori ir nozīmīga korejiešu tradīcija, kas konfūcisma ietekmē ir mainījusies gadsimtu laikā. Darbs tiek balstīts uz pansori un minētās ideoloģijas vēsturi Džoson dinastijā, apskatot arī orjun – piecu attiecību modeli konfūcismā. Par darba mērķi tika izvirzīts noskaidrot, cik liela ietekme ir bijusi konfūcismam uz korejiešu tradicionālo pansori, un kā tas ir izmainījies gadsimtu laikā. Darbs sastāv no trīs daļām. Pirmajā daļā tiek apskatīta pansori vesture un izmaiņas gadsimtu laikā konfūcisma ietekmē. Otrājā daļā tiek apskatīts neo-konfūcisms, tā vēsture un ideoloģija, kā arī viena nodaļa ir veltīta cilvēku attiecībām un nozīme vecāku cieņai. Trešā daļa balstās uz pansori literatūru un cilvēku attiecību analīzi Hungboga.",0
409,Senču pielūgšanas rituālu līdzāspastāvēšana kristietībai Korejā,"Bakalaura darba tēma ir “Senču pielūgšanas rituālu līdzāspastāvēšana kristietībai Korejā.” Mūsdienās visizplatītākā reliģija Dienvidkorejā ir kristietība, un neskatoties uz doktrīnā noteikto elku pielūgšanas aizliegumu, pie kā tiek pieskaitīti senču pielūgšanas rituāli, cilvēki tomēr pielūdz savus senčus neskatoties uz reliģisko piederību. Šī darba mērķis ir izpētīt kristietības attīstības vēsturi Korejā, senču pielūgšanas rituālus, un šo no pirmā acu skatiena nesavienojamo lietu līdzāspastāvēšanu. Runājot par senču pielūgšanas rituāliem, ir jāizceļ to, ka ir divi rituāli, kuri šajā darbā tiek pētīti – konfūcisma rituāli česa un šamanisma rituāli gut. Korejiešu šamanisms gadsimtiem veidoja tautas uzskatus par pasauli, dabu, dzīves un nāves jautājumiem. Tik dziļi iesakņojusies tradīcija, kura vienmēr tika piekopta, arī tad, kad šamanisms tika vajāts, norāda uz cilvēku dziļu saikni ar šo reliģiju, tāpēc arī vēsturiski tika novērots, kā citas reliģijas vismaz nedaudz, bet pielāgojas vietējai ticībai.  Konfūcisms spēja ietekmēt korejiešu kultūru, domāšanu un sabiedrībā pieņemtās ētiskās normas, kas ir novērojamas arī mūsdienās. Savā gadsimtu ilgā vēsturē, konfūcisms bija arī valsts ideoloģija apmēram piecsimt gadu garumā, kad Korejas pussalā valdīja Čoson dinastija, kas deva priekšroku konfūcismam nevis iepriekš dominējošam budismam. Kristietība, kaut arī viena no vislielākajām reliģijām pasaulē, ienāca Korejā samērā vēlu, kam par iemeslu bija Čoson robežu slēgšana. Pēdējo gadsimtu laikā kristietība strauji izauga par lielāko reliģiju Korejā, sastādot apmēram ¼ no Korejas Republikas iedzīvotāju skaita. Šis darbs izpēta šo reliģiju mijiedarbi tieši caur senču pielūgšanu, kas ir daļa no korejiešu kultūras vairāku iemeslu dēļ. Šis darbs izskata kristietības attīstību Korejā, konfūcisma un šamanisma senču pielūgšanas rituālus, kā arī reliģiju mijiedarbi senču rituālu aspektā.",0
410,Šinsengumi militārās vienības loma Japānas vēsturē un kultūrā,"Bakalaura darbā “Šinsengumi militārās vienības loma Japānas vēsturē un kultūrā” tiek atspoguļota Šinsengumi militārās vienības loma Edo perioda norieta posmā un šī tēla izmantošana mūsdienu populārajā kultūrā. Konkrēti tiek pētīta vienības vēstures gaita un tās tēla ietekme uz populāro kultūru. Tēma tika izvēlēta, pamatojoties uz to, ka pēdējo desmit gadu laikā Šinsengumi tēls pasaulē izplatās vienlaikus Japānas populārās kultūras produktu popularitātes uzplaukumam.  Populārās kultūras veidotais tēls tiek romantizēts un realitāte nereti pārklājas ar izdomu, taču interesentiem nav iespēju vērtēt atveidotās vēstures patiesumu, jo pastāv autoritatīvu avotu trūkums jebkādā no valodām, izņemot japāņu valodu. Darba mērķis bija izpētīt Šinsengumi vēstures gaitu, izmantojot pieejamos Rietumu un japāņu autoritatīvos avotus, un salīdzināt iegūto informāciju ar tēla interpretāciju kultūrā, tāpat novērtēt Šinsengumi tēla ietekmi uz Japānas populāro kultūru. Tika secināts, ka izplatītā Šinsengumi tēlu interpretācija paaugstina interesi par vēsturi sabiedrības sievišķajā daļā, taču izlaiž svarīgu niansi, proti, ka vēsturiskie prototipi ideoloģiski atbalstīja ne tikai šogunāta sistēmu. Darbam ir divas daļas. Pirmā daļa pievēršas pētījuma vēsturiskajiem aspektiem. Pirmās daļas pirmajā nodaļā tiek aplūkota situācija valstī, kas kļuva par priekšnosacījumu šādas vēsturiskas vienības izveidošanai. Pirmās daļas otrajā nodaļā tiek pētīta militārās vienības vēstures gaita no 1863. līdz 1869.gadam. Pirmās daļas trešajā nodaļa tiek apskatītas Šinsengumi militārās vienības noteikumi un atšķirības pazīmes. Darba otrajā daļā tiek aplūkota Šinsengumi militārās vienības tēla atveidošana un ietekme uz mūsdienu Japānas sabiedrību. Bakaulara darba apjoms ir 46 lapas, neskaitot titullapu, saturu, pielikumu un literatūras sarakstu.",0
411,Amuleti “omamori” un to loma mūsdienu Japānas sabiedrībā,"Bakalaura darba “Amuleti omamori un to loma mūsdienu Japānas sabiedrībā” mērķis ir noskaidrot “omamori” lietošanas nozīmi mūsdienu Japānas sabiedrībā. Tāpat arī bakalaura darbā tiek apskatīts reliģiskais fons Japānā, kā arī skaidrota prakse piedēvēt pārdabiskas spējas priekšmetiem primitīvo reliģisko uzskatu kontekstā un skaidrots amuleta fenomens. Japānā “omamori” popularitāte pēdējo gadu laikā ir ļoti pieaugusi. Mūsdienās “omamori” tiek plaši izmantoti gan reliģiskā kontekstā, gan sekulāri. Bakalaura darbā “omamori” fenomens tiek pētīts, izmantojot aprakstošo pētniecības metodi, kas ietver materiālu analīzi, vispārināšanu un klasificēšanu, kā arī izmantojot salīdzināmo pētniecības metodi, un tiek risināts jautājums par “omamori” tradīcijas popularitātes iemesliem. Darbs sastāv no 49 lappusēm.",0
412,Vienaudžu atgriezeniskās saites izmantošana lietišķās sarakstes mācīšanā augstskolā,"Tā kā rakstu valodas pilnveide ir aktuāla tēma augstskolā, bija svarīgi uzzināt par vienaudžu atgriezeniskās saites īstenošanas efektivitāti darījumu vēstuļu apguvē. Uzmanība tika pievērsta lietišķai sarakstei angļu valodā, jo šim žanram ir svarīga loma cilvēku profesionālajā un ikdienas dzīvē. Lai sasniegtu izvirzīto mērķi, gadījuma izpēte tika izmantota kā galvenā pētniecības metode. Pētniecības dati tika iegūti ar pirms- un pēcaptaujām, pirms- un pēctestiem, ieskaitot kvalitatīvo un  kvantitatīvo paraugu analīzes. Pētījumā piedalījās divdesmit četri pilna laika trešā semestra bakalaura studiju programmas studenti, kuri mācās angļu filoloģiju kādā universitātē Latvijā. Pētījuma rezultāti apstiprina, ka atgriezeniskās saites īstenošanas rakstīšanas nodarbībās augstskolā ietekmē pozitīvi darījumu vēstules rakstīšanas prasmes attīstību.",0
413,Salikteņi rakstos par tirgvedību,"Rakstība angļu valodā vienmēr ir bijusi diezgan sarežģīta. Salikteņi ir vārdi, kam nav noteiktas rakstības sistēmas, tādēļ cilvēki tos raksta dažādi. Tādējādi šī darba mērķis ir analizēt salikteņus rakstos par tirgvedību. Kvalitatīvā un kvantitatīvā analīze tika izmantota kā pētniecības metode, un analīze tika veikta par salikteņiem, kas atrodami rakstos par tirgvedību vienā britu un vienā amerikāņu tirgvedības žurnālā. Šis pētījums ir parādījis, ka pārstāvētākais salikteņu veids ir īstie salikteņi (proper compounds) un izplatītākā salikteņu rakstība ir tos rakstīt kā vienu vārdu jeb “koprakstījumā” (solid compounds). Pētījuma rezultāti apstiprina, ka rakstos par tirgvedību izmantoto salikteņu rakstība atšķiras dažādās vārdnīcās, kā arī britu un amerikāņu angļu valodā.   Atslēgas vārdi: salikteņi, salikteņu veidi, salikteņu rakstība, raksti par tirgvedību, kvalitatīvā un kvantitatīvā analīze.",0
414,Ziemeļkorejas kodolkara draudu atspoguļojums medijos: kritiskā diskursa analīze,"Viena no galvenajām problēmām pasaulē ir kodolieroču konflikts starp Ziemeļkoreju un Amerikas Savienotajām Valstīm. Šī darba mērķis bija analizēt nominācijas, apgalvošanas un perspektivizācijas diskursīvo stratēģiju lietojumu tiešsaistes laikrakstos, kas atspoguļo informāciju par Ziemeļkorejas kodoldraudiem. Pētījums tika balstīts uz kritiskās diskursa analīzes diskursa vēsturisko pieeju (Rīsigls un Vodaka, 2016). Kvalitatīvā un kvantitatīvā diskursa analīze tika pielietota, lai izpētītu valodas līdzekļus, ko izmanto izvēlēto stratēģiju realizēšanā, lai sasniegtu noteiktos diskursīvos mērķus. Galvenais secinājums atklāja, ka visas analizētās stratēģijas tiek pielietotas izvēlētajos tiešsaistes laikrakstos un katra stratēģija izpilda savu noteikto mērķi, kas apliecina, ka tās tiek nepārtraukti pielietotas laikrakstos noteiktas tēmas atspoguļošanai.  /",0
415,Kognitīvo metaforu analīze mākslinieka Ēzopa Roka (Aesop Rock) albumā „Skelets” (Skelethon),"Reps ir mūzikas žanrs, kurā valodas daudzpusība un autentiskums spēlē nozīmīgu lomu. Šo aspektu radošā izpausme nereti izpaužas kognitīvajās metaforās. Šajos gadījumos koncepti kā ‘repa duelis’ un performances spējas iekļaujas jaunos kognitīvajos rāmjos, piemēram ‘karš’,‘apokalipse’ un ‘dabas spēki’. Ēzops Roks pieder specifiskai reperu apakšgrupai – mugursomas (backpacker) reperiem, un viņa albums Skelets (Skelethon) tiek uzskatīts par vienu no nozīmīgākajiem darbiem šajā žanrā. Līdz ar to šī darba pētījuma mērķis ir analizēt kognitīvo metaforu lietojumu Ēzopa Roka dziesmu vārdos no albuma ‘Skelets’. Metaforām, kuras identificētas ar metaforu identifikācijas procedūru MIPVU, tika veikta saturanalīze. Pētījuma rezultāti norāda, ka ‘Skeletā’ atrodama universālu un kulturāli specifisku metaforu kombinācija.",0
416,Artura Šniclera daiļrade mūsdienu kontekstā: Šniclera darbu recepcija Latvijā pēc 1991. gada,"Bakalaura darbs apskata Artura Šniclera daiļradi mūsdienu kontekstā, īpaši akcentējot Šniclera darbu recepciju Latvijā pēc 1991.  Bakalaura darba mērķis ir analizēt Artura Šniclera darbu recepciju Latvijā laika periodā no 1991. gada līdz 2018. gadam. Tā kā šajā laika periodā divas reizes ir tulkots un izdots darbs ar nosaukumu „Sapņa novele” un četras reizes uzvesta luga „Riņķa dancis”, ir pamats uzskatīt, ka šie darbie tiek interpretēti ļoti dažādi.  Analizējot teātra kritiķu recenzijas, tiek secināts, ka režisori Latvijā interpretē Šniclera darbu, izmantojot dažādus teātra paņēmienus, tādējādi atklājot skatītājiem autora darbu ikreiz no cita skatpunkta.  Tāpat tiek secināts, ka Šniclera darbos paustās idejas ir aktuālas arī mūsdienās.",0
417,Laika-aspekta formu lietojums edx.org mācību programmās,"Edx.org izglītojošā platforma ir inovatīvs veids, kā piesaistīt studentu globālo auditoriju. Pētījuma mērķis ir izpētīt laika-aspekta formu lietojumu edX.org mācību programmās un to kursu aprakstos. Metodes pielietotas šajā darbā ir diskursa analīze un biežuma analīze, kas uzskaitīja visus laika-aspekta gadījumus. Biežuma analīze atklāja visbiežāk lietotos laikus mācību programmās un to aprakstos, kas bija vienkāršā tagadne un vienkāršā nākotne. Laika-aspektu lietojums izvēlētajās mācību programmās akcentē mācību programmu funkcijas, un izceļ kursu aprakstu raksturīgākās pazīmes. Nobeigumā var konstatēt, ka laika-aspekta formu lietojums kursu aprakstos un mācību programmās izpilda to komunikatīvo mērķi, kas ir iepazīstināt studentus ar kursu un sniegt kursa detalizētu informāciju.",0
418,Paaudžu problēmas Gētes jaunā Vērtera ciešanās  un Plencdorfa Jaunā Vērtera jaunās ciešanas,"Maģistra darba tēma ir paaudžu problēmas Johana Volfganga fon Gētes romānā ''Jaunā Vertera ciešanas'' un Ulriha Plencdorfa ''Jaunā V. jaunās ciešanas'', pamatojoties uz šo divu darbu salīdzinājumu. Maģistra darba pirmajā daļā ir apskatītas Gētes un Plencdorfa biogrāfijas, lai saprastu, kas stāv aiz šiem bestselleriem. Tālāk abi autori tiek izskatīti kā viņu laika pārstāvji, proti, Gēte kā 18. gadsimta pārstāvis un Plencdorfs kā 20. gadsimta pārstāvis. Analizējot šo tēmu, atklājas, ka abas grāmatas bija ļoti populāras lasītāju vidū, taču valdības un tās pārstāvju viedoklis nebija pozitīvs. Darba otrajā daļā ir apskatīti vēsturiski notikumi Gētes dzīves laikā un pirms grāmatas sastādīšanas, tas pats attiecas arī uz Plencdorfu. Šajā daļā ir informācija par notikumiem, kas ietekmējuši abās grāmatās rakstīto, kā arī tās stilu un valodas lietojumu. Trešajā daļā ir veikta konkrēta Gētes un Plencdorfa darbu salīdzinājuma analīze. Pirmkārt, tiek salīdzināta abu grāmatu valoda un rakstīšanas forma, uzmanība tiek pievērsta svarīgam faktam, ka Plencdorfa darba pamatā ir ņemts Gētes teksts. Ne tikai abu darbu varoņu stāsti ir ļoti līdzīgi, Plencdorfs papildus notikumiem balstās uz varoņu vārdiem un izmanto Gētes tekstu kā galvenā varoņa tiešo citāciju dramatizācijas dēļ. Vienīgā ievērojamā atšķirība abu darbu starpā ir dabas tēma – Edgara dzīvē dabai nav tik liela loma kā Vertera dzīvē. Visi Vertera pārdzīvojumi ir tieši saistīti ar dabu. Tālāk tiek salīdzināti galvenie varoņi, Gētes tekstā tie ir Verters, Alberts, Lotte un Plencdorfa tekstā – Edgars Vibo, Dīters, Čarlija. Analīzes laikā izrādās, ka Plencdorfa varoņi ir gandrīz vienādi ar Gētes varoņiem. Tas pats attiecas uz mīlas trijstūri starp trijiem galveniem varoņiem, abi mīlas trijstūri līdzinās viens otram. Vienīgā atšķirība slēpjas tajā ka, Plencdorfa tekstā galvenais varonis neveic pašnāvību neatbildētās mīlestības dēļ, atšķirībā no Gētes varoņa, un tas tiek analizēts nodaļā par pašnāvību. Noslēgumā, pamatojoties uz detalizētu analīzi, šķiet, ka, neskatoties uz to, ka abas grāmatas ir ļoti līdzīgas un Plencdorfa darbu var uzskatīt par parodiju, Gētes darbs tika ņemts ne tikai kā pamats, bet notikumi tika vienkārši pārnesti uz citu gadsimtu. Šajos darbos ir trīs svarīgas atšķirības – nāves tēmā, dabas tēmā un valodas stilā. Atslēgas vārdi: Gēte, Plencdorfs, Verters, Edgars Vibo, paaudze.",0
419,Morāle tiešsaistes (sa)ziņā: antropoloģisks skatījums,"Maģistra darba “Morāle tiešsaistes (sa)ziņā: antropoloģisks skatījums” uzmanības centrā ir digitālās komunikācijas prakšu dažādības apzināšana. Pētījums aplūko moralizācijas (‘moralisation’, Liu) un morālo kodu lietošanas digitālo prakšu jautājumus, kā arī to ietekmi individuālo emociju, audzināšanas un citu pirms-digitālo pieredžu un afektu izdzīvošanā. Pētījuma mērķis ir apzināt sarežģītus individuālo un kolektīvo morāles vērtību veidošanas  ceļus digitālajā vidē un to praktizēšanu ne-digitālajās izpausmēs. Lai sasniegtu šo mērķi, tika izvirzīta virkne papildjautājumu, kuru starpā ir morāles un ētikas jēdzieniskais nošķīrums, iemaņu un emociju pastāvēšanas nosacījumi digitālajā vidē un veidi, kuros virtuālais pārtop par reālo. Pētījuma rezultāti ir balstīti lauka pētījuma datos, kas norisinājās laika periodā no 2017. līdz 2018. gada pavasarim Latvijas iedzīvotāju un neseno Somijas imigrantu starpā. Lauka pētījuma datu analīzei ir izmantots QDA Miner Lite transkriptu datu analīzes virtuālais rīks.  Atslēgas vārdi: morale, morālais kods, digitālā komunikācija, digitālās iemaņas, virtuālās un reālās vērtības",0
420,Skats uz Latviju ārzemju uzņēmēju acīm: vērtību loma uzņēmējdarbības organizēšanā. Gadījuma izpēte.,"Maģistra darbs aplūko ārvalstu uzņēmēju biznesa praksi Latvijā, pētot, kādas vērtības viņiem ir svarīgas un kāda ir to loma uzņēmējdarbības organizēšanā tieši Latvijā. Darbā izmantotā teorētiskā perspektīva uzsver, ka ekonomiskas reakcijas nav universālas un racionālas, un patiesībā ekonomikai ir sociāli kulturāla daba. Vērtības kā šīs dabas galvenā izpausme dziļi ietekmē un iemieso veidu, kā tiek veikta uzņēmējdarbība. To atspoguļo arī pētījuma rezultāti, kas ilustrē, ka tādas vērtības kā uzticēšanās, gods, godīgums, ģimene veido pētījumā aplūkoto Latvijā strādājošo ārvalstu uzņēmēju biznesa praksi un brīžiem disonē ar Latvijas sabiedrībā kultivētajām vērtībām, kur valdošās attiecības starp cilvēkiem, organizācijām un valsti pētījuma dalībnieki raksturo kā balstītas uz neuzticēšanos, kas bremzē uzņēmējdarbību un ekonomikas attīstību.",0
421,Kultūrapmaiņas iespaids un “citādība” Vācijas pilsētu pirmajā koplīgumā starp Eizenhūtenštati un Zārluī no 1986 līdz šodienai,"Abstrakts: Šajā darbā izmantotā kvalitatīvā analīze apskata Vācijas pirmo veiksmīgi noslēgto starppilsētu sadraudzības līgumu starp Eisenhüttenstadt un Saarlouis pilsētām laika posmā no 1986. gada līdz šodienai. Esošie stereotipi un aizspriedumi, kas vēl joprojām eksistē starp bijušās Rietumvācijas un Austrumvācijas pilsētu iedzīvotājiem, pierāda, ka iepriekš valdošo režīmu atstātās sekas nav zudušas, kas apliecina šī vēsturiski nozīmīgā notikuma analīzes nepieciešamību un aktualitāti. Tēmas aktualitāti pierāda ne tikai esošie aizspriedumi, bet arī neatrisinātie konflikti divu valstu starpā, piemēram Ķīnā un Taivānā vai Indijā un Pakistānā. Darbā apskatītā tēma ilustrē kā valsts apvienošanas process dažādu sabiedrības slāņu nostāstu dēļ var novest pie sociālām nesaskaņām. Darbā veiktā analīze ir balstīta uz etnogrāfisko pieeju veicot divu nedēļu pētījumu katrā no minētajām Vācijas pilsētām. Primārie dati tika apkopoti veicot neformālas, strukturētas, daļēji strukturētas un nestrukturētas intervijas; sekundāro datu apkopošanai tikai izmantoti dalībnieku novērojumi un mediji. Šie dati tiks izmantoti, lai analizētu Citādošanas procesa mehānismus un efektus, ņemot vērā pašas kopienas un Citu izpratni par tēmu. Šeit katras pilsētas kopiena tiks aprakstīta un analizēta individuāli. Tālāk būs iespējams novērot divas dažādas pieejas Citiem. Vienā gadījumā, Citi ir definēti kā jebkurš indiviīds, kurš atrodas aiz Vācijas robežām; otrajā gadījumā, uz kuru ir likts arī galvenais uzsvars šajā pētījumā, Citi ir definēti kā partnerpilsētas iedzīvotāji. Kā Eisenhüttenstadt iedzīvotāji uztver Saarlouis iedzīvotājus un vice versa. Dažādu viedokļu atšķirības tiks apskatītas, lai atrastu un novērtētu konfliktējošos elementus divu iepriekšminēto pilsētu sadraudzības procesā. Viens no šiem elementiem ir atšķirība starp iesaistītot pilsētu iedzīvotāju viedokli un citu, neiesaistīto pilsētu iedzīvotāju viedokli par sadraudzības procesu. Vēl viens elements ir balstīts uz dažādu grupu vecuma un uzvedības atšķirībām. Tālāk atšķirības starp politisko un sociālo dzīvi tiks analizētas. Papildus tiks veikta politiskās un sociālās dzīves tīklu ietekme pilsētu sadraudzības norunā.",0
422,"Sieviešu dzemdību pieredze Latvijā: izvēle, atbildība un kontrole","Latvijas sieviešu dzemdību pieredze skatīta subjektivitātes un intersubjektivitātes teorētiskajā perspektīvā, kur subjektivitāte ir mainīga un to ietekmē tehnoloģiskais, politiskais, ķermeniskais, psiholoģiskais, lingvistiskais. Pētījumā izmantota autoetnogrāfija, iesaistītais novērojums, veiktas 18 intervijas ar nesen dzemdējušās sievietēm, analizēti publiski pieejamie dzemdību stāsti. Datu analīzei izmantota programma Atlas.ti. Rezultātā izpētīts, ka sievietes subjektivitāti dzemdībās un dzemdību vērtējumu ietekmē uztvertā intersubjektivitāte ar vecmāti, kā arī pašvērtējums – laba dzemdētāja ir zinoša, produktīva, izturīga. Zināšanas dzemdībās palīdz saprast pēkšņi nepazīstamo, nekontrolējamo ķermeni, kurš dzemdībās metaforiski atdalījies no sievietes subjektivitātes. Dzemdības ir pilnas ar intersubjektivitāti – ar savu ķermeni, vecmāti, iemiesotām zināšanām, kas iegūtas intersubjektivitātes ceļā, ar bērna tēvu, citu medicīnisko personālu.",0
423,"Humora atveide Džeremija Klārksona grāmatas ""For Crying Out Loud"" tulkojumā","Šī maģistra darba tēma ir humora atveide Džeremija Klārksona grāmatas “For Crying out Loud” tulkojumā. Darba mērķis ir rast efektīvus risinājumus humora tulkošanai un veidus, kā saglabāt rakstnieka stilu auditorijai, kuras kultūra ir atšķirīga no mērķauditorijas.  Pētījums veikts ar mērķi parādīt, kā humors var būt tulkošanas problēma arī profesionāļiem, un kā to risināt, lai iegūtu kvalitatīvu tulkojumu. Lai veiktu pētījumu, tika apkopoti dati no teorētiskās informācijas avotiem, savukārt praktiskajai daļai izmantots grāmatas oriģināls un tulkojums. Lai arī padomi, kā risināt humora tulkošanas problēmas, nav daudz, var secināt, ka tulkotājam svarīgākais ir humoru pasniegt atbilstoši mērķvalodas kultūras aspektiem.",0
424,Tulkošana labdarībai: bezpeļņas organizāciju tekstu tulkošanas īpatnības,"Brīvprātīgā tulkošana ir viens no instrumentiem, kas nodrošina dažādu tekstu tulkošanu labdarības organizācijām. Tomēr tikai nesen pētnieki tulkošanas nozarē ir sākuši pievērst uzmanību tādam fenomenam, kā brīvprātīgā tulkošana, un īpaši tiem faktoriem, kuri motivē tulkotājus piedāvāt savus pakalpojumus bez maksas. Šī maģistra darba mērķis ir izpētīt kādas specifiskās īpatnības ir tekstiem labdarības jomā un kas motivē tulkotājus piedalīties dažādās brīvprātīgas tulkošanas iniciatīvās.  Apkopojot pieejamos literatūras avotus, kas ir veltīti brīvprātīgajai tulkošanai, īstenojot gadījuma izpēti kas ir balstīts uz gūto pieredzi sadarbībā ar Latvijas bezpeļņas organizāciju “Dardedze” tulkošanas projektā ietvaros, kā arī veicot kvantitatīvo pētījumu aptaujas veidā, tika noskaidrots kādas problēmas ar labdarības organizāciju tekstiem var rasties tulkošanas procesā. Paralēli autore noskaidroja kāda ir tulkotāju motivācija brīvprātīgās tulkošanas projektos. Šī darba ietvaros tika secināts, ka neskatoties uz to, ka tulkošana labdarības organizācijām ir saistīta ar tādām pašām problēmām, kā specializētu tekstu tulkošana, tulkotāji ar pieredzi un bez ir motivēti piedalīties brīvprātīgo tulkošanas kampaņās lai uzlabotu savas profesionālās iemaņas.",0
425,Runas ātrums audiovizuālajos materiālos un tā ietekme uz audiovizuālās tulkošanas stratēģijām,"Šajā maģistra darbā tiek analizēta runas ātruma ietekme uz tulkošanas stratēģiju izvēli audiovizuālā satura tulkošanā aizkadra ierunāšanai un subtitrēšanai. Autors ir konstatējis, ka mutiskā avotteksta pasniegšanas ātrumam pārsvarā ir kondensējoša ietekme uz tulkošanu, it īpaši subtitrēšanu, bet tas ir atkarīgs no tulkotāju individuālas pieejas. No otras puses, aizkadra ierunāšanā, ko neietekmē tehniskie subtitrēšanas ierobežojumi, brīvāka pieeja tulkošanas stratēģiju izvēlē var novest līdz avotteksta un tulkotā teksta desinhronizācijai audiovizuālajā materiālā.",0
426,Filmu nosaukumu pragmatiskā adaptācija Latvijas auditorijai tulkojumos no angļu valodas latviešu un krievu valodā,"Maģistra darba tēma ir „Filmu nosaukumu pragmatiskā adaptācija Latvijas auditorijai tulkojumos no angļu valodas latviešu un krievu valodā”. Maģistra darba ietvaros veiktā pētījuma periods ir 25 gadi: no 1993. g. līdz 2018. g. Darba mērķis ir izpētīt, kā tiek tulkoti filmu nosaukumi no angļu valodas latviešu un krievu valodā, cik bieži tiek pielietota pragmatiskā adaptācija un lokalizācija, kā arī izpētīt filmas nosaukuma un vokatīvā teksta saikni. Būtiska maģistra darba pētījuma vadlīnija ir Andreja Veisberga un Ievas Zaubergas teorētiskais pamatojums. Rezultāti: Pēc daļēji strukturētās intervijas metodes tika aptaujāti eksperti, veikta kvalitatīvā un kvantitatīvā kontentanalīze, kurā izpētīti 1233 filmu nosaukumi, no kuriem atlasīti 1035 darbam atbilstošākie. Galvenie secinājumi: Lai sasniegtu filmas nosaukuma vēlamo efektu, palielinātu pārdošanas apjomus kinoteātros, panāktu veiksmi filmai uz ilgiem gadiem, svarīgi pielietot tulkojumos pragmatisko adaptāciju un lokalizāciju, nevis tulkot burtiski. Mērķauditorija ir svarīgākā vienība šajā kontekstā. Filmas nosaukums ir arī mārketinga instruments. Tas ir vokatīvs teksts, kura mērķis ir manipulācija, un vislabāk adaptēt šādus tekstus konkrētai mērķauditorijai.",0
427,“Viņi grib to vaibu!”: DJ seta veidošana kā transformatīvas pieredzes radīšana,"Šis pētījums apskata kā DJ sets tiek apzināts un, sekojoši, veidots kā transformatīva pieredze - tas ir spējīgs ietekmēt un sniegt būtiskas pārmaiņas tā dalībniekiem. Pētījums sniedz ieskatu dīdžeju izmantotajās stratēģijās, veidojot DJ setu pirms tā un tam notiekot, kā arī atklāj dīdžeju pieredzē balstītos subjektīvos uzskatus  par DJ seta veidošanu. Tā gaitā es novēroju publikas līdzdalību kā nepieciešamību transformatīvas pieredzes veidošanā. Es atklāju un izklāstu kā DJ seta transformatīvais potenciāls izriet no kolektivitātes un iemiesotās pieredzes. Tās ietekme skaidrojama ar savstarpējību - dīdžeja un publikas sinerģiju.",0
428,Plastmasas likvidējamība no Zero Waste dzīvesveida perspektīvas,"Zero waste dzīvesveida mērķis ir samazināt savu patēriņu un mājsaimniecībā radīto atkritumu, it īpaši plastmasas atkritumu, daudzumu. Šis pētījums paver ieskatu cilvēku sarežģītajās attiecībās ar plastmasu un atklāj vides aizsardzības jomā aktualizēto problēmu iespaidu uz indivīdiem un centienus šos ieteikumus un principus realizēt ikdienas dzīvē. Plastmasa kļūst par morālu problēmu tās visuresamības un pretrunīguma dēļ.",0
429,Gogolis literatūrzinātnieku un režisoru interpretācijās.,"Šis maģistra darbs ir veltīts 1926. un 1959. gadu filmu ”Šinelis” savstarpējai salīdzināšanai, kā arī salīdzināšanai ar atbilstošu literatūras virzienu kontekstu. Autors apraksta formālistu Gogoļa interpretāciju kopumā un konkrēti “Šineļa” interpretāciju, un ar šo kontekstu salīdzina 1926. gada filmu. Tas pats ir darīts ar 1959. gada filmu un tajā laikā valdošo padomju socioloģisko interpretāciju, kura ir pamatota uz Krievijas literatūras kritiķa G. Beļinska viedokļa. Tieši uz “Šinelis” piemēra – kā literāra darba un divām tā ekranizācijām, saite starp laterālās un režisūras interpretācijas ir redzama visvairāk, tāpēc tas arī bija izvēlēts no visiem tēmai atbilstošiem materiāliem. Darbs var būt interesants pētniekiem, kas nodarbojas ar līdzīgām problēmām, kā arī visiem kas izrāda interesi par klasiskās krievu literatūras ekranizācijām.",0
430,"Internacionalizācijas attīstība augstākās izglītības jomā, izmantojot nacionālos un ES fondus: Latvija un Zviedrija 2014-2017","Latvija 1999. gadā uzsāka virzību internacionalizācijas attīstībā augstākajā izglītībā, kad augstākajā izglītībā tika ieviests Boloņas process. Pievienošanās Eiropas Savienībai veicināja robežu atvēršanu ar valstīm Eiropā. Tas veicināja jaunas sadarbības formas un dažādu programmu izveidi starp valstīm dažādās jomās. Tomēr Zviedrijā internacionalizācija augstākās izglītības jomā ir attīstījusies citādākā tempā, nekā Latvijā. Maģistra darba mērķis ir izpētīt un izvērtēt internacionalizācijas attīstību Latvijā un Zviedijā augstākās izglītības jomā, izmantojot nacionālos un ES fondus, kā arī identificēt faktorus, kas Latvijai būtu jāatīsta augstākās izlītības internacionalizācijas attīstībā. Lai sasniegtu maģistra darba mērķi, tika izvirzīti vairāki uzdevumi, tai skaitā, internacionalizācijas augstākajā izglītībā izpēte gan Latvijā, gan Zviedrijā, studentu vērtējuma analīze par internacionalizācijas attīstību augstākajā izglītībā Latvijā un Zviedrijā, apskatot tēmas gan stiprās, gan vājās puses, kā aī tiek izvirzīti priekšlikumi internacionalizācijas attīstībai Latvijā augstākās izglītības jomā. Pētījuma ietvaros izpētot dažādus teorētiskos un metodoloģiskos avotus, veicot salīdzinošo analīzi un veicot studentu Latvijā un Zviedrijā aptauju, tika secināts, ka internacionalizācijas attīstība abās valstīs ir vidējā līmenī, līdz ar to vairāki aspekti internacionalizācijas jomā vēl būtu jāattīsta.",0
431,"Stratēģijas, tulkojot Dr. med. Terijas Volsas darbu “Volsas protokols”","Kopumā šobrīd cilvēki cenšas dzīvot amerikāņu dzīvēs stilā, viņi piepilda sevi ar piesārņojumu, neveselīgu ēšanu un dzeršanu, tāpat arī stresa līmenis ir pieaudzis un līdz ar to biežāk parādās slimības, jo īpaši Autoimunitāte. Kad šie cilvēki vēršas pie ārsta, viņi saņem recepšu medikamentus cerībā, ka tie palīdzēs. Tomēr vēloties uzturēt veselīgu dzīvi viņi lasa par diētām un veselīgu dzīvesveidu. Tādējādi viņi vairāk apzinās, ko viņi ēd un kā pavada laiku. Mūsdienās veselīga bioloģiski audzēta pārtika kļūst aizvien pieejamāka. Un cilvēki ir nonākuši pie secinājuma, ka viņus pozitīvi ietekmē aktīvs dzīvesveids. Liels devums ir grāmatas un e-grāmatas par veselību un diētām. Diemžēl, konkrētās grāmatas tieši par slimības apkarošanu ar dzīvesveida maiņu ir pārsvarā angļu valodā un ir margināla tulkošanas kategorija. Šī maģistra darba autore ir pārliecināta, ka tie pacientiem, kuri vēlas izlasīt un izmantot šo informāciju, būtu jādod tāda iespēja.  Tādējādi šis darbs pēta stratēģijas, kas būtu piemērojamas vienas konkrētas veselības diētas grāmatas “Dr. Terijas Volsas “Volsas protokols”” tulkošanai. Temati, kas darbā tiek pētīti ir, pirmkārt, teorētiskie aspekti, kas varētu būt piemērojami šāda veida tulkojumiem, otrkārt, paralēlie teksti, kas var kalpot par paraugu un tajos atrodamie specifiskie komponenti – ēdieni kā kultūras reālijas un medicīnas termini, un treškārt, iegūtās zināšanas tiek izmantotas, lai tulkotu Dr. Terijas Volsas grāmatas fragmentu.  Rezultāti ir iztulkotais grāmatas fragment un glosārijs, kurā atrodami 200 medicīnas termini un augu nosaukumi (angļu un latviešu valodā), un secinājumi par šāda veida tulkošanas stratēģijām.",0
432,Augu nosaukumu darināšana latviešu valodā,"Bakalaura darba “Augu nosaukumu darināšana latviešu valodā” mērķis ir pētīt latviešu valodas augu nosaukumu darināšanas paņēmienus un līdzekļus. Teorētiskajā daļā apkopota informācija par vārddarināšanas paņēmieniem un līdzekļiem, kā arī sniegts konspektīvs ieskats pētījumos par augu nosaukumu darināšanu latviešu valodā. Darbā galvenokārt izmantota aprakstošā metode. Bakalaura darbā analizētie piemēri ekscerpēti no Ineses Ēdelmanes un Ārijas Ozolas vārdnīcas “Latviešu valodas augu nosaukumi” (2003). Darbā analizēts morfoloģiskais, sintaktiskais un semantiskais vārddarināšanas paņēmiens latviešu valodas augu nosaukumu darināšanā. Pētījumā secināts, ka augu nosaukumu darināšanā bieži izmantota sufiksācija, kā arī salikteņu un vārdkopu darināšana.",0
433,Kontrole pār ķermeni: nevakcinēto bērnu piemērs,"Bakalaura darbā „Kontrole pār bērna ķermeni: nevakcinēto bērnu piemērs” tiek parādīts, kā notiek zināšanu un informācijas aprite to cilvēku vidē, kuri izvēlas savus bērnus nevakcinēt.  Šis darbs ir izstrādāts, analizējot galvenokārt vakcinācijas kontroli,  kā arī apskatot normalitātes un soda konceptus, izmantojot medicīnas antropoloģijas teorētisko perspektīvu. Tiek pētīti priekšstati par to, kā vecāku vakcinācijas izvēle tiek kontrolēta, kāpēc un kā bērna nevakcinācija atstāj ietekmi uz vecāku ikdienas praksēm.  Apskatīts arī tas, kā nevakcinācija  mainījusi viņu priekšstatus par bērna ķermenisko pašizjūtu un kā vecāki izjūt savu bērnu ķermeni pēc izvēlēšanās bērnu nevakcinēt.  Bakalaura darbs veikts, izmantojot kvalitatīvās pētniecības metodes. Secinājumi norāda uz  sešiem dažādiem diskursīvajiem ietvariem, kas katrs ļauj paraudzīties uz pētījumu no atšķirīga skata punkta.",0
434,Mijamoto Musaši grāmatas “The Book of Five Rings” tulkojuma no japāņu valodas angļu valodā un no japāņu valodas krievu valodā kontrastīvā analīze,"Maģistra darba tēma ir “Mijamoto Musaši grāmatas ""The Book of Five Rings"" tulkojuma no japāņu valodas angļu valodā un no japāņu valodas krievu valodā kontrastīvā analīze”. Darba mērķis ir salīdzināt tulkojumus, uzzināt, kā tie atšķiras, vai tie ir līdzīgi, un atklāt, kā teksts tika adaptēts un lokalizēts attiecīgām auditorijām. Maģistra darba izveidē tika izmantotas kontrastīvā analīze un kvalitatīvās pētniecības metodes. Darba sākuma ir norādīta hipotēze: “Avota materiāls tika lokalizēts, bet tulkotāji izmanto dažādas metodes atkarībā no mērķauditorijas”. Hipotēze tika apstiprināta, bet tai ir daži sarežģījumi. Abi tulkojumi ļoti atšķiras viens no otra. Angļu tulkojums ir viegli lasāms un saprotams, tāpēc ka tas tika lokalizēts, bet krievu tulkojumā tika izmantotas citas metodes un tas ir grūti saprotams vidējam lasītājam.",0
435,Dž.D. Selindžera romāna “Uz kraujas rudzu laukā” tulkojuma latviešu valodā analīze. Atkārtota tulkojuma izstrādes priekšlikumi,"Maģistra darbā analizēts Dž. D. Selindžera romāna “Uz kraujas rudzu laukā” (1951) vienīgais tulkojums latviešu valodā (1969. g., tulk. A. Bauga).  Pētījumā apkopotas pētnieku atziņas par atkārtotās tulkošanas hipotēzi, slengu un tā tulkošanas īpatnībām un romāna “Uz kraujas rudzu laukā” stilistikas specifiku, tulkošanas problemātiku un atkārtotiem tulkojumiem citās valodās.  Praktiskajā daļā veikta Baugas izraudzīto tulkošanas stratēģiju analīze – tika konstatēta R. Raitas-Kovaļovas krievu valodas tulkojuma ietekme, kā arī tas, ka Bauga dažādojusi vienu un to pašu vārdu atveidi, lamuvārdi vietām mīkstināti vai izlaisti, daži fragmenti cenzēti pavisam, konstatēti mūsdienās novecojuši vārdi.   Autore sniedz priekšlikumus mūsdienīgāka tulkojuma izstrādei atbilstoši atkārtotās tulkošanas hipotēzei un Naidas dinamiskās ekvivalences teorijai.",0
436,Tulkošanas stratēģijas dziesmu tulkojumos,"Šis darbs pēta dziesmu tulkošanu, par piemēru ņemot „Disney” animācijas filmas „Ledus sirds” („Frozen”, 2013) dziesmu tulkojumus no angļu valodas latviešu, krievu un franču valodā. Šī darba mērķis ir izpētīt un aprakstīt tulkošanas stratēģijas un dziesmu tulkojumu īpatnības, novērtējot tos pēc novirzes no oriģināla. Tiek novērota tulkošanas teoriju izpausme praksē, lietojot salīdzinošo analīzi, kas balstās uz P. Lova „pentatlona metodi” (2005) un E. Čestermana stratēģijām (2008), lai sistematizētu galveno kritēriju novērtējumu: dziesmas dziedamību, jēgu, dabiskumu, atskaņu un ritmu. Analīze liecina, ka vairums dziesmu līdzekļu tika saglabāti. Atskaņu un ritma struktūras ir gandrīz identiski oriģināliem, atveidojot ne tikai jēgu, bet arī dziesmu struktūras un melodijas. Visbiežākās stratēģijas bija pārfrāzējums, izlaišana, jauna tulkojuma vienība, tulkojuma paplašināšana.",0
437,"Onomatopoēzes atveide Džeimsa Džoisa romāna ""Uliss"" Dzintara Soduma tulkojumā","Lai gan onomatopoēze ieņem nozīmīgu lomu dzejas un prozas tekstā, tā ir visai maz pētīta parādība kā latviešu valodniecībā, tā lingvistikā kopumā. Darbā tiek izvērtēta onomatopoēzes atveidei piemēroto stratēģiju semantiskā un stilistiskā precizitāte Džeimsa Džoisa stilistiski polifoniskā darba “Uliss” Dzintara Soduma tulkojumā. Tiek secināts, ka, saskaņā ar Vinē un Darbelnē, kā arī Andrē Lefevera tulkošanas stratēģiju taksonomijām, visplašāk lietotā stratēģija ir burtisks tulkojums, kas, pateicoties angļu un latviešu valodas ģenealoģiskai radniecībai, lielākoties vērtējama kā stilistiski un semantiski motivēta izvēle leksiski onomatopoētisku elementu atveidē, kamēr neleksiskas onomatopoēzes atveidē veiksmīgs risinājums izrādījies fonētisks tulkojums. Kā stilistiski un semantiski atbilstīgs risinājums lielākajā daļā gadījumu vērtējama arī interpretācija, ekvivalence, transpozīcija, modulācija, metrisks tulkojums, eksplikācija, kompensācija un paplašinājums, kamēr vispārinājuma un ekonomijas lietojums radījis semantiskus un stilistiskus zudumus.",0
438,Subtitru tulkošanas īpatnības,"Šajā maģistra darbā ir pētītas subtitru tulkošanas īpatnības un analizēts autora veikts subtitru tulkojums. Analizētie piemēri ir grupēti pēc izlaistās informācijas rakstura.   Darbā ilustrētas teorētiskās atziņas par subtitru tulkošanu, kā arī, balstoties autora darba pieredzi, interviju ar „SDI Media Latvia” redaktori Lailu Moreinu un uzņēmumā izmantotajām vadlīnijām, aprakstīta praktiskā subtitru tulkošanas situācija Latvijā. Darba nobeigumā ir apskatāmi analizētie subtitru tulkošanas piemēri; 2. pielikumā ir 605. subtitru tulkojums.",0
439,Savienojuma verbs igauņu valodā un tā atbilsme latviešu valodā,"Bakalaura darba Savienojuma verbs igauņu valodā un tā atbilsme latviešu valodā  mērķis ir noskaidrot, kāda ir igauņu valodas savienojuma verba atbilsme latviešu valodā. Darba pirmajā daļā ir apkopota teorētiskā literatūra, kas ļauj iegūt priekšstatu par igauņu valodas savienojuma verbu un tā funkcijām. Teorētiskajā daļā apkopota arī informācija par savienojuma verba atbilsmi latviešu valodā. Darba praktiskajā daļā veikta empīriska piemēru analīze, izmantojot valodas korpusu. Darba rezultātā noskaidrojās tas, ka igauņu valodas savienojuma verbu latviešu valodā var izteikt vismaz sešos dažādos veidos, un atbilsme latviešu valodā bieži mēdz būt atšķirīga.",0
440,Latvijas un Somijas politisko attiecību attīstība no 1920. līdz 1929. gadam,"Bakalaura darbā „Latvijas un Somijas politisko attiecību attīstība no 1920. līdz 1929. gadam” tiek aplūkota Latvijas un Somijas politisko attiecību izveidošanās un attīstība, pievēršoties arī attiecību atspoguļojumam Latvijas presē.  Darba mērķis bija izpētīt, kā izveidojušās un izmainījušās Latvijas un Somijas savstarpējās politiskās attiecības, kā arī izpētīt kā šīs attiecības tika atspoguļotas tā laika Latvijas presē. Lai sasniegtu mērķi, tika izvērtēta teorētiskā literatūra, kā arī aplūkoti, atlasīti un analizēti preses raksti par šo tēmu.   Darba gaitā tika secināts, ka liela ietekme uz abu valstu attiecībām bija to kaimiņvalstīm un Eiropas lielvalstīm, kā arī tas, ka, neņemot vērā dažus izņēmumus, ieinteresētā abu valstu attiecību uzlabošanā bija tieši Latvija.",0
441,Kulturālā dzimtes ideoloģija un attieksmes pret feminismu Latvijā,"Maģistra darbs ir veltīts feminisma un sieviešu iespēju veicināšanās publiskajam diskursam ar atsauci uz kulturālo dzimtes ideoloģiju Latvijā no 1985.gada līdz 2004.gadam. Darbs fokusējas uz ilgtermiņa situācijas, kad pēcpadomju sabiedrība uztver feminisma un dzimtes idejas kritiski negatīvajā veidā, pamatojumu. Pētījuma teorētiskā daļa iztirzā sieviešu emancipācijas un feminisma vēsturisko ģenealoģiju Latvijā un analizē šis negatīvās attieksmes pret feministiskām teorijām un mērķiem iemeslus. Maģistra darbs izmeklē veidus, kādos feminisma idejām naidīgie vai to kritizējošie diskursi tika veidoti pēcsociālistiskajā nācijas un valsts atjaunošanās kontekstā.  Darbs ir veikts, pielietojot starpdisciplināro metodi, kas ietver sevī dzimtes analīzes, sieviešu vēstures, feminisma kritikas, pēcsociālisma un pēcpadomju izpētes, kritiskā diskursa analīzes metodes. Pētījuma rezultāti var tikt izmantoti turpmākajā dzimumu vienlīdzības un sieviešu emancipācijas Latvijā domāšanās un izpētes attīstībā, tādējādi bagātinot zināšanas par Latvijas nacionālo un valsts attīstību.",0
442,Norvēģijas uzņēmumi Latvijā: darba kultūra Latvijas kontekstā,"Maģistra darba tēma “Norvēģijas uzņēmumi Latvijā: darba kultūra Latvijas kontekstā”. Autore izvēlējās šo tēmu, jo vēlas veikt pētījumu Norvēģijas uzņēmumā Latvijā, kurā viņa strādā. Pētījuma mērķis ir atrast un analizēt darba kultūras atšķirības starp divām Baltijas Jūras Reģiona valstīm – Latviju un Norvēģiju. Šie aspekti ietver: vērtības un prioritātes, dzimumu līdztiesību, darba un privātās dzīves līdzsvaru, lietišķo komunikāciju, etiķeti un darba vidi. Lai sasniegtu darba mērķi, tika izvirzīti šādi uzdevumi: •Apkopot pieejamo informāciju par Norvēģijas un Latvijas darba kultūru no latviešu, angļu un norvēģu valodas avotiem; •Izpētīt kādas atšķirības novērojamas abu valstu darba vidē; •Salīdzināt divu Latvijā esošo Norvēģijas uzņēmumu servisa centru darbību (DNB Servisa Centrs Rīga un Evry Latvia); •Izmantojot intervēšanas metodi, salīdzināt DNB Servisa Centrs Rīga un Evry Latvia darbinieku viedokļus, kuri ir devušies darba komandējumos uz Norvēģiju; •Noskaidrot kādas atšķirības ir Latvijas un Norvēģijas darba kultūrā, lai no iegūtajiem secinājumiem rastu ieteikumus, kas spētu uzlabot situāciju Latvijas darba vidē. Informācija pētījumam iegūta izmantojot kvalitatīvo pētījuma metodi, kā arī ekscerpējot piemērus no iepriekš veiktiem zinātniskiem pētījumiem Norvēģijā un Latvijā.  Rezultātā izdarītā analīze ļāva secināt, ka dzimuma līdztiesība, darba vide un cilvēka labklājība tiek vērtēta visaugstāk Norvēģijas darba kultūrā, nodrošinot darbiniekiem labvēlīgus darba apstākļus. Viens no faktoriem, kas nošķir Latvijas darba kultūru no Norvēģijas, ir atvērtas biroja telpas, kurā ietilpst gan tīra darba virsmu, gan mainīgo darba vietu politika. Tas ne tikai veicina dzimumu līdztiesību darbā, bet arī uzlabo saziņu starp vadītāju un padoto, jo produkcijas laikā abas personas atrodas vienā telpā. Maģistra darbu var izmantot kā piemēru citam pētījumam par darba kultūras atšķirībām Baltijas Jūras Reģionā. No iegūtajiem rezultātiem izveidot ieteikumus, lai uzlabotu situāciju Latvijas darba vidē un darbinieku attieksmē pret darba procesu. Maģistra darbs sastāv no 3 nodaļām, 16 apakšnodaļām un trijiem pielikumiem.",0
443,Bībeles intertekstualitāte Migela de Unamuno romānā “Svētais Manuēls Labais Moceklis”,"Šis darbs ir veltīts Migeļa de Unamuno (Miguel de Unamuno) Bībeles intertekstuālu atsauču (tiešu, netiešu) izpētei Migeļa de Unamuno (Miguel de Unamuno) romānā: “Svētais Manuēls Labais moceklis”             Pētījumā ir četras nodaļas, kas veido divas daļas: pirmā teorētiskā, kas sastāv no trijām pirmajām nodaļām un definē intertekstualitātes konceptu, parāda Unamuno dzīvi un darbu, īpaši romānu ""Svētais Manuēls Labais moceklis"".  Otrā ir praktiskā daļa, kas sastāv no ceturtās nodaļas, tās mērķis ir atklāt un klasificēt bībliskās intertekstualitātes romānā.              Galvenā uzmanība teorētiskajā daļā tiks pievērsta Džulijas Kristeva (Julia Kristeva) un Žerarda Ženeta (Gerard Genette) pētījumiem par to, kā viņi interpretē intertekstuālismu, cenšoties noskaidrot nozīmes Bībeles intertekstualitāti romānā drāmā starp ticību un neticību, ko izdzīvo Dons Manuēls, romāna galvenais varonis un Jēzus Kristus simbols.                Izmantojot Viljama Barklaja (William Barclay) Bībeles komentārus, tiks aplūkoti oriģināla - Bībeles fragmenti, uz kuriem attiecas atklātās intertekstualitātes, bagātinot izpratni par romānu, kur stāstītājs Angela Karbaljino, kas izstāsta savas atmiņas un piezīmes beatifikācijas procesā no priestera Dona Manuēla, kam vai autors piešķir savu darba nosaukumu, “Svētais Manuēls Labais moceklis”.  Atslēgas vārdi: M. Unamuno, intertekstualitāte, J. Kisteva, G. Genette, Transtekstualitāte, Svētais Manuēls Labais moceklis”, ticība un saprāts, Bībeles intertekstualitāte.",0
444,Mutvārdu saziņa tiešsaistē: automātiskā sarunas partnera CALL-SLT piemērs,"Digitālie līdzekļi paver jaunas perspektīvas valodu mācīšanas procesā, īpaši attiecoties uz rakstu valodas un mutvārdu apguvi, kā arī uz valodas prasmju trenēšanu kopumā. Tie palīdz attīstīt skolēna patstāvīgās mācīšanās prasmes.  Šis pētījums ir attiecināms uz valodas mācīšanu un tehnoloģijām. Pētījuma mērķis ir noskaidrot, vai franču valodas apguvēju neverbālā komunikācija atšķiras divās komunikācijas situācijās – saziņā cilvēks-cilvēks, kur sarunas partneris ir dzīva būtne, kā arī saziņā cilvēks-mašīna, sarunājoties ar automātisko sarunas partneri CALL-SLT. Verbālās un neverbālās komunikācijas iezīmes tiek salīdzinātas abās komunikāciju situācijās. Atsaucoties uz pētījuma rezultātiem, ir iespējams secināt, ka starp abiem komunikāciju situācijas veidiem – cilvēks-cilvēks un cilvēks-mašīna – pastāv statistiski nozīmīgas atšķirības. Šīs atšķirības īpaši atspoguļojas neverbālo parametru veidos un to izmantošanas biežumā.",0
445,Starpvalodu ietekme multilingvālo franču valodas apguvēju runas leksiskajā līmenī,"Šis pētījums apskata starpvalodu ietekmes problemātiku multilingvālo apguvēju leksikas lietojumā. Pētījuma mērķis ir izmeklēt dzimto valodu un svešvalodu ietekmi multilingvālo apguvēju runā franču valodā, kontekstā, kuram ir raksturīga paralēla un intensīva romāņu valodu apguve. Pētījums balstās uz metodi, kas liek akcentu uz katra indivīda raksturojošo pazīmju analīzi, un pamatojas uz starpvalodu ietekmes leksiskā līmeņa gadījumu klasifikāciju. Iegūtie runas analīzes rezultāti  ļāva iedalīt starpvalodu ietekmes gadījumus leksiskā līmeņa kategorijas, pētot to regularitātes un kopīgos gadījumus. Pētījuma kontekstā, saistībā ar daudzvalodu kompetenci un iesaistītajiem faktoriem, tika atklātas dzimto valodu un svešvalodu funkcijas franču valodā. Pētījums sastāv no trīs daļām. Pirmā daļa iekļauj teorijas apskatu par starpvalodu ietekmi un ar to saistītām teorijām. Otro daļu sastāda darba metodoloģija. Trešā daļa iekļauj analīzi un sniedz iegūto rezultātu novērtējumu.",0
446,"Ekvivalences jautājums prozas darbu tulkošanā. Mario Vargasa Ljosas romāna ""Pantaleon y las visitadoras""  tulkojumi latviešu un krievu valodā","Nobela prēmijas laureāts literatūrā Mario Vargass Ljosa ir viens no ievērojamākajiem Latīņamerikas rakstniekiem. Viņa stāsti un romāni ir pieejami desmitiem dažādās valodās, tostarp arī latviešu un krievu. Šis maģistra darbs analizē Mario Vargasa Ljosas romāna “Pantaleón y las visitadoras” tulkojumus no spāņu latviešu un krievu valodā, galveno uzmanību veltot ekvivalences jeb līdzvērtības jautājumam, kas nereti tiek uzskatīta par vienu no galvenajām literāru tekstu tulkošanas problēmām. Teorētiskās daļas pamatā ir Valentina Garsijas Jebras, Virhilio Moijas, Jāņa Sīļa un daudzu citu latviešu un ārzemju autoru zinātniskie raksti. Kā pētnieciskās metodes tiek izmantotas analītiskā, aprakstošā un salīdzinošā analīze. Romāna tulkojumu ekvivalence tiek vērtēta, ņemot vērā leksiskā, sintaktiskā un stilistiskā aspekta atbilstību darba oriģinālversijai spāņu valodā saskaņā ar Pītera Ņūmārka, Monas Beikeres un citu teorētiķu kritērijiem. Ņemot vērā to, ka pētījuma gaitā gūtie rezultāti norāda uz vairākām rupjām kļūdām, ko pieļāvuši romāna tulkotāji, “Pantaleón y las visitadoras” versijas latviešu un krievu valodā ir raksturojamas ar vidēju ekvivalences pakāpi.",0
447,Aproksimācijas un kategorizācijas izteikšana latviešu un franču valodās: salīdzinošā analīze,"Šī pētijuma uzdevums ir izpētīt kategorizācijas un aproksimācijas izteikšanas veidus latviešu un franču valodā, pielietojot kontrastīvās un kvalitatīvās analīzes metodes.  Darbs ir veltīts latviešu valodas aproksimācijas marķieru suga, tips un tāds(-a) kā pielietojuma un to efektu analīzei, kā arī to salīdzināšanai ar franču valodas aproksimācijas marķieru pielietojumu. Mēs vēlamies izcelt pētījuma novitāti, ko sastāda pilnīgi jauns pētniecības virziens nozarē, kas latviešu valodas valodniecībā vēl nav tikusi skatīta. Iespējamo pētījuma pielietojumu ir daudz : mēs saskatām lielu ieguldījumu franču valodas kā svešvalodas mācīšanā Latvijas kontekstā, iespējamo pielietojumu Mākslīgā Intelekta jomā, kā arī dažādās psiholoģijas nozares zinātnēs. Šis darbs sastāv no divām daļām. Pirmajā nodaļā tiek piedāvāts teorētisko izdevumu pārskats, kas aproksimāciju skata kā vienu no neskaidrības izpausmēm. Pēc tam seko pētījumu pārskats, kas raugās uz aproksimāciju kā neatdalāmu parādību no kategorizācijas. Otrā daļa ir empīriskā daļa, kurā mēs analizējam iepriekšminētos latviešu valodas marķierus, kā arī salīdzinām to izteiksmes veidus ar franču valodas marķieriem un to izteiksmes veidiem. Šī analīze tiek veikta F. Žerāras-Kraitas un H. Vasiliadū (Gerhard-Krait & Vassiliadou 2014, 2017) teorētiskajos rāmjos, kas balstīti Ž. Klebēra teorijās par neskaidro (G. Kleiber 1987). Korpuss tika sastādīts balstoties paralēlajos korpusos Ruscorpora (2018) un Linguee.com, kā arī Līdzsvarotais mūsdienu latviešu valodas tekstu korpuss (2018).",0
448,Jautājumu pārveidošanas stratēģijas mutiskajā saziņā spāņu valodas kā svešvalodas apguvē,"Spāņu valodas kā svešvalodas apguvē verbālā mijiedarbība notiek jautājumu un atbilžu veidā. Runas pārveidošana, kas vienlaikus veicina mutisko komunikāciju verbālās mijiedarbības laikā, ir viena no tās pamatelementiem. Pētījumā analizēts, kā tiek pārvarētas komunikācijas barjeras, pārveidojot jautājumus. Veicot interviju, novērojumu klasē un audio ierakstu transkripciju ietvaros iegūto kvantitatīvo un kvalitatīvo datu analīzi, konstatētas visbiežāk izmantotās jautājumu pārveidošanas stratēģijas un noteiktas to funkcijas. Pētījumā secināts, ka iesācēju līmenī, piedāvājot iespējamās atbildes, pārfrāzējot un atkārtojot jautājumus, pasniedzējs skaidro nozīmes, tādējādi stimulējot studenta spēju piedalīties mutiskajā saziņā. Papildus konstatēts, ka jautājumu pārveidošanas stratēģiju izmantošanas biežumu un lietojumu ietekmē studenta valodas apguves līmenis.",0
449,Foto-literārais fenomens Francijas kultūrā: fotogrāfiju un tekstu mijiedarbības analīze mūsdienu mākslas darbos,"Šis darbs ir pētījums par attēla un teksta mijiedarbību mūsdienu franču fotoliterārajos darbos. Šī darba mērķis ir analizēt saikni starp tekstu un fotogrāfisko tēlu un izpētīt teksta vai fotogrāfijas klātbūtnes ietekmi uz foto-literārajiem darbiem. Teorētisko korpusu veido tādu pētnieku kā Roland Barthes, Jean-Paul Sartre, Ferdinand de Saussure, Charles Pierce un Groupe μ zinātniskie darbi. Praktiskajā daļā tiek analizēti mūsdienu franču mākslinieku foto-literārarie darbi. Šajā pētījumā tiek izmantota aprakstoša, kvalitatīva un ikonogrāfiska analīzes. Lai apkopotu iegūtos rezultātus, esam izstrādājuši foto literārā darba klasifikācijas kritērijus.",0
450,Folkloras ideoloģizācija LPSR (1941 – 1955),"Bakalaura darbā īstenots izvirzītais darba mērķis - analizējot folkloristu zinātnisko ekspedīciju materiālus, noskaidrota padomju ideoloģijas ietekme uz latviešu tradicionālo folkloru, kā arī šim mērķim pielietoto metožu izmantojums. Pētījumā papildus analizējot tieši padomju perioda tautasdziesmas, mēģināts izprast, cik daudz tajās ir atspoguļota padomju ideoloģija, aplūkojot kā saturiski un formas ziņā mainījušās klasiskās tautasdziesmu četrrindes.  Folklora ir viens no konceptuāli nozīmīgākajiem padomju ideoloģijas atspoguļotājiem LPSR. Politiskās varas maiņa ietekmēja folkloras lomu sabiedrībā un šī ietekme būtu jāpēta skatoties uz visu padomju laika kontekstu kopumā, jo ideoloģijas ietekmi un folkloru nav iespējams pētīt tikai no viena norobežota skatpunkta. Bakalaura darbs ir pirmais solis ceļā uz padomju folkloras plašāko aptveri kontekstā.",0
451,Sociālās reklāmas fenomens Spānijā un Latvijā. Pragmatiskā un tematiskā analīze,"Katru sabiedrību ieskauj daudzveidīga tipa sociālās problēmas, kas mēdz atšķirties dažādās kultūrās atkarībā no vēsturiskiem vai kultūras aspektiem. Sociālās reklāmas kampaņas ir efektīvs līdzeklis, kas ļauj veidot saikni ar sabiedrību un likt tai aizdomāties par ikdienas problēmu risinājumiem.  Šajā darbā veikta pragmatiskā un tematiskā analīze, apskatot un salīdzinot sociālās reklāmas kampaņas Latvijā un Spānijā no 2015.-2017. gadam. Korpusa analīzei izraudzīti reklāmu plakāti un video. Izvēlētais materiāls veicina izpratni par sociālo reklāmu kampaņu tematiem, kā arī to veidošanas iemesliem vai nodomiem, kurus atspoguļo runas aktu analīze. Darba teorētiskā pieeja balstās uz Džona Ostina un Džona Sērla runas aktu teorijām. Tematiskā analīze balstās uz Marijas Lopesas (María López: 2005) klasifikāciju. Datu analīzei izmantota arī kvantitatīvā pētījuma metode.",0
452,Domestikācija un sociālās iekārtas Johannas Sinisalo romānā “Saules kodols”,"Bakalaura darbs “Domestikācija un sociālās iekārtas Johannas Sinisalo romānā “Saules kodols” ir veltīts sieviešu literatūras romānā “Saules kodols” esošo sociālo iekārtu un domestikācijas koncepta analīzei distopiskās literatūras kontekstā. Kā pētījuma mērķis ir izvirzīts mēģinājums ar kritisko teoriju starpniecību definēt  sabiedrības domestikācijas jēdzienu un tā integrāciju varas sistēmās. Darbā ietilpst teorētiskā materiāla apkopojums, kurā aplūkota sieviešu literatūras iezīmes, distopiskās un utopiskās pasaules tēlojums literatūrā, kā arī sabiedrības sistematizācija varas kontekstā. Papildus tam veikta arī empīriskā analīze. Atslēgvārdi: sieviešu literatūra, domestikācija, sabiedrības kontrole, indivīds, Johanna Sinisalo, sociālās sistēmas.",0
453,Tomaša Baginska “Poļu leģendas” krievu valodas tulkojumā: problēmas un risinājumi.,"Bagrova J. “Poļu leģendas” Tomaša Bagiņska krievu valodas tulkojumā: problēmas un risinājumi. - bakalaura darbs. - Rīga, 2018. - 42 lpp.  Darbs ir veltīts filmai, kas tika uzņemta pēc Tomaša Bagiņska režijas. Par izpētes mērķi kalpo oriģināla scenārija analīze poļu valodā un tam sekojošais tulkojums krievu valodā, subtitros. Autors iepazīstina ar grūtībām, kas var rasties tulkojot ārvalstu māksliniecisko tekstu, dod risinājumus dotajām problēmām, tā pat arī parāda praksē, kādu risinājumu dotajai situācijai piedāvā pieredzējuši tulki uz filmas “Poļu leģendas “ piemēra.  Darbs iedalās trīs daļās: pirmajā daļā - autors pievēršas anotācijas izpētei kinolentē darbojošās personas. Otrajā daļā - tiek izskatīti galvenie teorētiskie jautājumi, kas nepieciešami analīzei, tiek piedāvāta shēma dotajai analīzei, kas kalpo par pamatu dotajam tulkojumam. Pēdejā nodaļā - tiek realizēti uzstādītie uzdevumi, autors nonāk pie loģiskiem slēdzieniem.  Darbs var ieinteresēt tulkus, filologus, kas nodarbojas ar līdzīgu problēmu risināšanu. Tā pat arī lasītājiem, kurus interesē jautājums par nekorektu tulkojumu vai arī tulkojumu problēmām kopumā.",0
454,No personības kulta līdz mītam – Urho Kekonena tēls Somijas sabiedrībā 20. un 21. gadsimtā,"Bakalaura darbs “No personības kulta līdz mītam – Urho Kekonena tēls Somijas sabiedrībā 20. un 21. gadsimtā” apskata Urho Kekonena kā līdera lomu Somijas sabiedrībā 20. un 21. gadsimtā. Darba mērķis ir veikt no vēsturiskajiem materiāliem un dokumentālā seriāla iegūtās informācijas analīzi un pētīt kā tā atbilst dažādu domātāju izvirzītajām teorijām par līdera lomu sabiedrībā. Lai sasniegtu mērķi, tiks apkopotas šīs teorijas, veikta vēsturiskajos materiālos iegūstamās informācijas analīze kā arī Jari Tervo dokumentālajā seriālā Kekkonen dotās informācijas analīze un rezultātā iegūtu secinājumi, kuriem būtu jāatbild uz jautājumiem vai 20. gadsimta Somijā bija izveidojusies Maksa Vēbera izvirzītās harizmātiskās autoritātes situācija un vai attieksmē pret Urho Kekonenu kā līderi 20. un 21. gadsimtā ir redzama atšķirība.",0
455,Žanru iezīmes audzinošajos romānos (Bildungsroman) mūsdienu krievu literatūrā.,"Maģistra darbā tiek pētīta žanru konvencija trīs mūsdienu krievu audzināšanas romānos – N.Gorlanovas un V.Bukura “Audzināšanas romānā”, A.Slapovska “Feniksa sindromā” un O.Breiningeras “Padomju Savienībā adderola nebija”. Autors, pamatojoties uz Bildungsroman žanram veltītiem zinātniskiem pētījumiem, apraksta audzināšanas romāna žanra iezīmes diahroniskā perspektīvā, aplūko romāna izcelsmi un turpmāko attīstību Eiropā, atklāj atšķirīgus audzināšanas romāna veidus (apakštipus) un tā invariantās formas. Tādējādi ir iespēja identificēt gan tradicionālās žanru konvencijas mūsdienu krievu literatūras tekstos, gan arī noteikt katra analizējamā literārā darba pieskaitāmību kādai no Bildungsroman invariantajām formām. Maģistra darbā īpaša uzmanība tiek veltīta žanru transformācijām audzināšanas romāna žanra mūsdienu prototipos. Maģistra darbs ir saistošs filologiem, kuri nodarbojas ar audzināšanas romāna, kā arī ar mūsdienu krievu literatūras pētniecību.",0
456,Runas Tacita vēsturiskajā biogrāfijā Agrikola (rētoriskā analīze),"Bakalaura darba tēma ir Runas Tacita vēsturiskajā biogrāfijā Agrikola (rētoriskā analīze). Šī darba mērķis ir runās Tacita vēsturiskajā biografijā Agrikola izpētīt rētorikas teorētisko nostādņu izmantojumu, par pamatu ņemot Aristoteļa darbu Rētorika.  Teorētiskajā daļā apkopotas Aristoteļa teorētiskās pamatnostādnes, kā arī sniegts vēsturiskās biogrāfijas Agrikola raksturojums, darba sarakstīšanas laika vēsturisko notikumu un Tacita pasaulredzējuma kontekstā. Praktiskajā daļā runas tiek analizētas par pamatu ņemot Aristoteļa teorētiskās pamatnostādnes; pārliecināšanas līdzekļu aspektu. Darba gaitā apskatīts kā atklājas runātaja raksturs, kādas emocijas runātājs rada auditorijā, kā pārliecināšana tiek panākta izmantojot  vārdu un loģisku argumentāciju. Pētījuma rezultātā gūts priekšstats par Aristoteļa Rētorikas teorētisko nostādņu izmantojumu.",0
457,Ekphrasis Romiešu okazionālajā dzejā,"Maģistra darba tēma ir Ekphrasis romiešu okazionālajā dzejā. Mērķis ir noskaidrot ekphrasis nozīmi Stacija okazionālās dzejas poētikā. Ekphrasis visbiežāk tiek traktēts kā artefaktu, dažādu mākslas un arhitektūras priekšmetu, izsmalcinātu sīku sadzīves priekšmetu, arī cilvēku apraksts. Par termina nozīmi ziņas sniedz sengrieķu rētorikas skolu mācību grāmatas Progymnasmata, kas sastāvēja no uzdevumiem un vingrinājumiem jauno oratoru apmācībai. Pētījumā tiek analizēts romiešu dzejnieka Stacija dzejoļu krājums Uzmetumi. Uzmetumi ir unikāls ar savu žanru romiešu literatūras sudraba laikmeta ietvaros. Maģistra darba pirmā nodaļa ir teorētiska, kurā tiek aplūkots ekphrasis jēdziens, okazionālās dzejas un sudraba laikmeta īpatnības un sniegta informācija par autoru, un viņa novatorisko darbu. Otrā nodaļa ir praktiskais pētījums. Tajā ir raksturoti un klasificēti atlasītajos dzejoļos atrastie dažādu tēmu ekphrasis piemēri, aplūkots, kā šie piemēri darbojas dzejoļu saturiskās nozīmes atklāsmē. Pētījumā secināts, ka ekphrasis ir plaši izmantoti Stacija dzejoļos, tie ir dažāda garuma un sarežģītības pakāpes apraksti, kuri pilda dzejoļu adresāta cildinājuma funkciju, kā arī atklāj Stacija dzīves laika kultūrtelpas estētiskās vērtības.",0
458,Ierobežotājpartikulu sintaktiskais un pragmatiskais aspekts latviešu valodā,"Maģistra darbs “Ierobežotājpsrtikulu sintaktiskais un pragmatiskais aspekts latviešu valodā” pievēršas ierobežotājpartikulu tikai, tik, vienīgi, vien kā komunikatīvi nozīmīgu daļiņu pētīšanai latviešu valodā. 20.gs. valdošās leksikogrāfijas un leksikoloģijas tendences ir būtiski ietekmējušas to, kā partikulas tikušas analizētas un kategorizētas, un galvenokārt tās ir tikušas kategorizētas pēc semantiskiem principiem, bet nav tikusi pienācīgi novērtēta to polifunkcionalitātes, polisēmijas problemātika, spēja iesaistīties teikuma komunikatīvās struktūras veidošanā. Šis darbs savā veidā gan uzdod šos jautājumus, gan savā attīstības gaitā meklē atbildes uz tiem. Ierobežotājpartikulas analīzes gaitā tika atzītas par piederīgām teikuma komunikatīvajai struktūrai, un attiecīgi tikušas pētītas, izmantojot funkcionālās gramatikas un pragmatikas metodes, ir sniegts dziļāks ieskats to semantikā un sintaktiskajās funkcijās. Maģistra darbs uzskatāms par ieguldījumu partikulu pētīšanas jaiutājumos latviešu lingvistikā, un perspektīvā varētu tikt turpināts, jo darbā apskatītie jautājumi paliek aktuāli.",0
459,Starptautiskā migrācija kā faktors sociāli ekonomiskās izaugsmes nodrošināšanai Latvijā,"Maģistra darbs ""Starptautiskā migrācija kā faktors sociāli ekonomiskās izaugsmes nodrošināšanai Latvijā"" sniedz ieskatu par starptautiskās migrācijas ietekmi uz sociāli ekonomisko attīstību Latvijā, kā arī noskaidro vai Latvijas valdība plāno risināt demogrāfiskās problēmas veicinot imigrāciju. Attiecīgi darba gaitā tiek pētītas iedzīvotāju novecošanas tendences Baltijas Jūras valstīs, kā arī pētīti sabiedrības un valdības viedokļi par sociāli ekonomisko un demogrāfisko aspektu izaugsmi Latvijā.  Rezultāti liecina, ka ne valdība, ne sabiedrība neuzskata, ka zemas kvalifikācijas darbaspēka pieplūdums veicinātu Latvijā dzīvojošo labklājību. Tas liecina, ka tuvākajā nākotnē sociāli ekonomiskā izaugsme galvenokārt būs atkarīga no tādiem iekšējiem resursiem, kā dzimstības uzlabošana, produktivitātes pieaugums un remigrācija.",0
460,"Mūzika 20.gs. 20. – 30. gadu latviešu un lietuviešu prozā ( Jānis Ezeriņš “Pusdienas ar mūziku”, Andrejs Upīts “Mūzika”, Anšlavs Eglītis “Profesora Eipura orķestris”, Šatrijas Ragana “Vecajā muižā”, Jozs Tums Vaižgants “Onkuļi un tantes”)","Maģistra darba tēma ir “Mūzika 20. gs. 20.–30. gadu latviešu un lietuviešu prozā”. Pētījuma mērķis ir noskaidrot mūzikas funkcijas un semantiku 20. gs. 20.–30. gadu latviešu un lietuviešu prozā. Analīzei mūzikas aspektā izmantota Andreja Upīša novele “Mūzika”, Jāņa Ezeriņa novele “Pusdienas ar mūziku”, Anšlava Eglīša novelē “Profesora Eipura orķestris”, Šatrijas Raganas stāsts “Vecajā muižā” un Joza Tuma-Vaižganta stāsts “Onkuļi un tantes”. Pētījuma rezultātā salīdzināti latviešu un lietuviešu prozas darbi mūzikas aspektā, un veikti secinājumi par mūzikas tēmas iekļaušanās veidiem literārā darbā, to funkcionalitāti un nozīmību.",0
461,Modālu un fāzes verbu kombinācijas konstrukcijās ar nenoteiksmi,"Maģistra darba „Modālu un fāzes verbu kombinācijas konstrukcijās ar nenoteiksmi” mērķis ir apskatīt iespējamās kombinācijas, kas sastata izteicējā veidojas, modālajiem verbiem vajadzēt, gribēt un varēt kombinējoties ar citiem modālajiem verbiem un fāzes verbiem konstrukcijās ar nenoteiksmi. Līdz šim latviešu valodniecībā skatīta atsevišķu modālo verbu semantika, bet nav pētītas modālo verbu kombinācijas. Maģistra darbu veido 4 nodaļas, kurās apskatīta modalitātes teorija, verbu, t. sk. modālo un fāzes verbu, lietojums palīgnozīmē. Analizējot modālo verbu semantiku sastata izteicējā, ekscerpēti piemēri no „Līdzsvarotā mūsdienu latviešu valodas tekstu korpusa”. Konstatēts, ka svarīga loma modālu nozīmju noteikšanā ir kontekstam.",0
462,Fantāzijas literatūras tulkošanas īpatnības: A. Sapkovska “Burvis: pēdējā vēlēšanās”.,"Fantāzijas literatūras tulkošanas īpatnības: A. Sapkovska “Pēdējā vēlēšanās”: bakalaura darbs. – Rīga, 2018. – 47 lpp. Bakalaura darbs tiek veltīts fantāzijas literatūras tulkošanas īpatnību izpētei, par piemēru ņemot Andžeja Sapkovska romānu “Pēdējā vēlēšanās”. Pētījuma mērķis ir atklāt un raksturot fantāzijas žanra literatūras tulkošanas īpatnības. Autors noskaidro daiļdarba tulkošanas procesa īpatnības un salīdzina romāna tekstu oriģinālvalodā un krievu tulkojumā. Liela uzmanība tiek pievērsta bezekvivalenta leksikai, galvenokārt personvārdiem, kas ir raksturīga dotajam literatūras žanram.  Darbs sastāv no divām nodaļām. Pirmā nodaļa sniedz pārskatu par šā pētījuma svarīgākajiem teorētiskajiem jautājumiem. Otrā nodaļa ir veltīta romāna oriģinālvalodas un krievu tulkojuma teksta salīdzināšanai un analīzei.  Darbs var ieinteresēt filologus, kas nodarbojas ar līdzīgu problemātiku, kā arī citus interesentus.",0
463,"Taisnīgums Platona dialogā ""Valsts""","Platona dialogs Valsts ir viens no nozīmīgākajiem antīkajiem filozofiskajiem darbiem, kurā izteiktās domas tiek apspriestas ļoti aktīvi vēl līdz mūsdienām. Veicot oriģinālteksta leksikas analīzi, kas izmantota taisnīguma jēdziena paskaidrošanā, bakalaura darbs pievēršas Platona izpratnei par taisnīgumu un tam, kā taisnīgums izpaužas gan cilvēkā, gan valstiskā veidojumā. Darbs veltīts Platona skatījumam uz valstī esošo kārtu – ražotāju, sargu un likumdevēju – dabisko izveidošanos, aplūkota to nozīme un vieta valstiskajā sistēmā un katras kārtas sava dabas noteiktā darba darīšana, nejaucoties svešos darbos. Šīs sistēmas saglabāšana ir atslēga taisnīguma nodrošināšanai valstī. Līdzīgi arī notiek pievēršanās dvēseles sistēmai un tās trim daļām – kārīgajai, dedzīgajai un saprātīgajai. Tiek apskatīts, kā Platons taisnīgumu saista ar sistēmas – valsts vai cilvēka dvēseles – iekšējo (nevis ārējo) darbību. Cilvēkam, tāpat kā valstij, ir jābūt taisnīgam savā attieksmē un darbībā vispirms pret sevi, nevis citiem, un tikai caur to ir iespējams sasniegt indivīda un visas polisas laimi.",0
464,"Sieviešu tēlu izveides metodes I. Gončarova romānā ""Parasts stāsts"".","Bakalaura darbs ir veltīts sieviešu tēlu veidošanas metodēm I. Gončarova romānā “Parastais stāsts”. Darbs sastāv no divām daļām. Pirmā ir teorētiskā daļa, kur tiek runāts par radīšanas vēsturi, konkrētāk, par romāna publikāciju un rekonstrukciju, kā arī par Belinska lomu romāna publikācijā. Otrā ir praktiskā daļa, kurā tiek analizēti sieviešu tēli, kā arī tiek izskatīta ideja par galveno ģeometrisko figūru radīšanu no tēlu puses, bāzējoties uz to simbolisko vērtību. Šis darbs var būt interesants Gončarova ekspertiem, kuri dažādos aspektos ir saistīti ar I. Gončarova daiļradi, kā arī lasītājiem, kuri ir ieinteresēti romāna tapšanas vēsturē un jaunās metodēs viņa tēlu izskatīšanā.",0
465,Ebreju reliģija kā cita etnosa ticība ( latgaliešu etnogrāfiskais materiāls).,"Anna Peņkova Ebreju reliģija kā cita etnosa ticība (Latgales etnogrāfisku ekspedīciju materiāls): bakalaura darbs. – Rīga, 2018. – 41. lpp. Šīs darbs ir veltīts ebreju reliģiju izpētei pēc Latgales etnogrāfisku ekspedīciju materiāliem. Darba galvenais mērķis ir atklāt ebreju reliģiju kā cita etnosa ticību īpatnības. Analizējot slāvu un latgaliešu etnogrāfiskus stereotipus, autors īpašu uzmanību veltīja stereotipu, kas ir raksturīgi sevišķi latgaliešu informantiem, atklāšanai. Darbs sastāv no divām nodaļām, kuras sastāv katra no trīs daļām. Pirmā nodaļa ir veltīta opozīcijas “savs - svešs” pētījumam un ebreja aprakstam Latgales etnogrāfisko ekspedīcijas materiālos. Otrā nodaļa ir veltīta ebreju reliģijas īpašībām. Teorētiskā un praktiskā darbības tiek saskaņoti, lai varētu nekavējoties teorētisko materiālu ilustrēt ar piemērus. Šis pētījums var būt interesants filologiem, folkloristiem, etnolingvistiem, kā arī plašam cilvēku lokam, kuri interesējas par ebreju reliģiju un starpetniskiem kontaktiem.",0
466,Latvijas un Polijas attieksme ES bēgļu politikā: salīdzinājums,"Maģistra darbā “Latvijas un Polijas attieksme ES bēgļu politikā: salīdzinājums” ir aplūkota Latvijas un Polijas atšķirīgā nostāja ES bēgļu politikā. Darba mērķis ir noskaidrot un salīdzināt faktorus, kuri ir veidojuši Latvijas un Polijas attieksmi Eiropas Savienības bēgļu politikā. Darbs ir veikts kā kvalitatīvs pētījums, pielietojot literatūras analīzes metodi.  Darba pirmajā nodaļā ir aplūkota ES bēgļu politika neoklasiskā reālisma politikas teorijas ietvarā. Otrajā nodaļā ir aprakstīta Latvijas un Polijas iekšpolitiskā situācija attiecībā uz ES bēgļu politiku. Trešajā darba nodaļā ir izanalizēti galvenie iekšpolitiskie un ārpolitiskie faktori, kuri ir noteikuši Latvijas un Polijas oficiālo attieksmi ES bēgļu politikas ietvaros.  Darbā tiek secināts, ka Polijas attieksmi galvenokārt ir veidojusi Polijas sabiedrības negatīvā attieksme pret ES un bēgļu politiku, savukārt Latvijas attieksmi galvenokārt ir ietekmējusi politisko līderu vēlme saglabāt labas attiecības ar ES lielvarām.",0
467,"Audiovizuālo mediju lokalizācijas procesa salīdzinājums Latvijā un Igaunijā: ierunāšana un subtitri, nākotnes perspektīvas","Digitalizācija ir kļuvusi par vadošo spēku visā pasaulē, un audiovizuālie mediji ir ieguvuši nozīmīgu lomu izklaides un informācijas nozarēs, tādēļ veids, kā šie mediji tiek patērēti, mainās arvien straujāk. Tādās nelielās valstīs kā Latvija un Igaunija lokalizācija un tulkošana ir svarīgas nozares. Ja cilvēki šajās valstīs vēlas patērēt medijus no citām kultūrām un nācijām, tiem bieži vien nepieciešams tulkojums. Maģistra darbā “Audiovizuālo mediju lokalizācijas procesa salīdzinājums Latvijā un Igaunijā: ierunāšana un subtitri, nākotnes perspektīvas” tiks atklātas un analizētas atšķirības starp šīm abām valstīm audiovizuālo mediju lokalizācijas kontekstā.",0
468,Žanru poētika Ovidija Metamorfozēs,"Maģistra darba Žanru poētika Ovidija Metamorfozēs  mērķis ir, izpētot un izanalizējot Ovidija poēmu Metamorfozes, noskaidrot, kādu literatūras žanru formālās un saturiskās iezīmes, kas definētas gan no antīko, gan mūsdienu autoru puses, parādās poēmā; atklāt sakarību starp šiem žanriem un Ovidija sniegto pienesumu šo literatūras žanru novirzē no to tradicionālās formas un pierādīt, ka Ovidija Metamorfozes nevar tikt iegrožotas viena konkrēta žanra robežās, bet gan eksistē “žanru dialoga” formā. Paralēli darbam ar teorētiskajiem materiāliem, maģistra darba autors sniedz savu viedokli par attiecīgā literatūras žanra saisti ar attiecīgajām tekstvietām poēmā, kā arī sniedz savu atsevišķu poēmas fragmentu tulkojumu un atdzejojumu, kas vainagojas ar pamatotu viedokli par poēmas fragmentu atdzejojumu vēsturi un praktiskajām problēmām latviešu valodā.",0
469,Idejas par skolu un mācīšanos apgaismotāja G.F.Stendera darbos,"Bakalaura darba „Idejas par skolu un mācīšanos apgaismotāja G. F. Stendera darbos” mērķis ir izpētīt G. F. Stendera darbus 18. gs. pedagoģiskās domas kontekstā, raksturojot grāmatās iekļautās idejas par skolu un mācīšanos.  Darba teorētiskajā daļā sniegts ieskats G. F. Stendera pedagoģiskajā darbībā Kurzemes hercogistē un Kopenhāgenā, pievēršot uzmanību arī viņa pedagoģiska rakstura darbiem. Tāpat arī raksturota pedagoģiskā doma Eiropā 18. gs. vidū, izpētot, kā ar to sasaucas G. F. Stendera uzskati. Praktiskajā daļā analizēti G. F. Stendera darbi, apkopojot tajos iekļautās idejas par skolu un mācīšanos, kā arī meklējot didaktiskos paņēmienus un piemērus, ar kādiem viņš vēršas pie lasītāja. Pētījumā analizēta grāmata „Jaukas pasakas un stāsti” (1766), ābeces „Jauna ABC un lasīšanas mācība” (1782) un „Bildu ābice” (1787), kā arī ziņģes, kas iekļautas „Augstas gudrības grāmatas (1774)” otrajā daļā.   Atslēgvārdi: G. F. Stenders, apgaismība, 18. gs. pedagoģiskā doma, didaktiskie paņēmieni.",0
470,Padomju svētku galds: viesmīlības prakse.,"Šajā darbā tiek aplūkotas svētku gastronomiskās īpašības un viesmīlības sertifikāta specifika Padomju Savienībā. Pētījuma mērķī autors noteica padomju svētku galda īpašo pazīmju noteikšanu. Darba empīriskajā daļā apkopota Padomju Savienības iedzīvotāju pieredze, kura ir saistīta ar sagatavošanos svētku dienām un viesu uzņemšanu.. Autors salīdzina tradicionālās viesmīlības metodes ar padomju metodēm. Darbs ir sadalīts divās daļās. Pirmā daļa ir teorētiskā, tajā tiek atspoguļoti galvenie teorētiskie jautājumi, kuri ir nepieciešami pētījuma veikšanai. Otrajā daļā, empīriskajā, balstoties uz respondentu atbildēm, tika atklāti padomju laika viesmīlības tradīciju īpatnības. Pētījums ieinteresēs filologus, kuri nodarbojas ar līdzīgiem jautājumiem šajā sfērā, kā arī būs aktuāls visiem lasītājiem, kuri interesējas par šo tēmu.",0
471,Negatīvās nokrāsas leksika Plauta komēdiju valodā,"Bakalaura darba Negatīvas nokrāsas leksika Plauta komēdiju valodā mērķis ir ir izpētīt negatīvās nokrāsas leksikas veidus Plauta lugās un vai šī leksika parādās situāciju un personāžu komismā. Darba teorētiskajā daļā tiek apskatīts kā izveidojās romiešu komēdijas un, kādos paveidos tā iedalās. Plauta ieviestās izmaiņas romiešu komēdijās salīdzinājumā ar grieķu jaunatisko komēdiju. Skaidrota negatīvas nokrāsas leksikas dažādība. Un tiek sniegts vispārīgs ieskats Plauta lugu saturā un valodā, balstoties uz antīkajiem avotiem un zinātnisko literatūru.  Darba praktiskajā daļā tiek padziļināti apskatīta un pētīta negatīvas nokrāsas leksika trīs Plauta komēdijās un šīs leksikas esamība lugu valodā, personāžu raksturojumos un situāciju aprakstos. Pētījuma rezultātā secināts, ka Plauta lugās parādās dažāda veida negatīvas nokrāsas leksika un, ka tā pastiprina komismu, kurš veidojas personāžu un situāciju aprakstos.",0
472,Pilsētas tēls 19.gs. 2.puses latviešu dzejā,"Bakalaura darba “Pilsētas tēls 19. gadsimta 2. puses latviešu dzejā” mērķis ir izpētīt pilsētas tēlu 19. gs. 2. puses latviešu dzejā. Darbā veiktais pētījums atklāj pilsētas tēla raksturīgās iezīmes 19. gs. mūsdienu Latvijas teritorijas pilsētās. Darba teorētiskajā daļā sniegts kultūrvēsturisks ieskats 19. gadsimta pilsētā, teorētisks ieskats pilsētas tēla raksturošanā,  literatūrvēsturisks ieskats latviešu dzejas urbānajos motīvos 19. gs. 2. pusē un pilsētas semiotikas teorētisks raksturojums. Pētījuma praktiskajā daļā tiek raksturots pilsētas tēls 19. gs. 2. puses latviešu dzejā, kas kalpo gan kā lasītāja informants, gan kā dzejnieka emociju projekcija. Pētījumā ir analizēti desmit 19. gadsimta 2. puses latviešu dzejnieku dzejoļu krājumi, kuros iekļauti analizētie 12 dzejojumi, kur parādās urbānais motīvs.",0
473,Japānas koloniālisms: koloniālās politikas Taivānā un Korejā salīdzinājums,"Maģistra darbā “Japānas koloniālisms: koloniālās politikas Taivānā un Korejā salīdzinājums” tiek aprakstīta Japānas kolonizācijas vēsture, kā tā ietekmēja divas kolonizētās valstis, Koreju un Taivānu, un kādas problēmas izrasīja mūsdienās. Papildus tika aptaujāti Korejas un Taivānas iedzīvotāji par viņu viedokli par Japānas kolonizāciju un vispārīgi par Japānu, lai uzzinātu Taivānas un Dienvidkorejas iedzīvotāju viedokļu atšķirības. Darba mērķis ir analizēt un aprakstīt kolonizācijas iemeslu, paskaidrojot, ar ko tā sākās un kādas bija sekas, kas atspoguļojas arī mūsdienās.  Skatoties uz mūsdienu Japānu, nevar iedomāties, ka Japāna spēj izdarīt kaut ko ļaunu citiem. Jo visi zina, ka japāņi ir ļoti pieklājīgi un kontrolē savas emocijas. Tomēr japāņi mēģina ar visiem spēkiem paslēpt agrākās darbības, kā piemēram, kolonizācijas laiku un tā radītās problēmas. Japānai ir svarīgi tas, ko par viņu domā, un arī ir svarīgi būt labās attiecībās ar citām valstīm. Zinot par Japānas tumšo vēsturi, cilvēki no visas pasaules labprāt brauc uz Japānu un mācās japāņu valodu, jo Japānas kultūra ir viena no populārakajām. Darbs ir sadalīts trīs daļās. Pirmajā daļā tiek aprakstīts, kā japāņi ir pārņēmuši kolonizācijas paņēmienu no Eiropas un pielietojuši to Āzijā, kā arī meģinājuši paplašināt savu teritoriju. Otrajā daļā tiek runāts par Korejas un Taivānas izmaiņām kolonizācijas laikā. Trešajā daļā tiek aprakstīts, kādi ir mūsdienu konflikti ar Japānu kolonizācijas dēļ. Darbs rakstīts latviešu valoda. Darba garums bez titullapas, satura un avotiem ir 67 lpp.",0
474,Tuvo Austrumu patvēruma meklētāju bērnu integrācija Latvijas izglītības iestādēs,"Bakalaura darba “Tuvo austrumu patvēruma meklētāju bērnu integrācija Latvijas izglītības iestādēs” mērķis ir saprast, kā Latvijā dzīvojošo imigrantu bērni no Tuvo Austrumu valstīm integrējas Latvijas izglītības iestādēs, apgūst mācību vielu un ar kādām grūtībām saskaras paši bērni, viņu vecāki, skolotāji un viņu klasesbiedri, kā arī sniegt rekomendācijas integrācijas sekmēšanai. Bakalaura darbs sastāv no trīs nodaļām: Pirmajā nodaļā tiek izpētīts teorētiskais materiāls, apskatot kultūršoku un tā iedalījumu vairākās fāzēs. Otrajā nodaļā ir apskatītas joprojām aktuālas Latvijā dzīvojošo imigrantu problēmas darba tirgū, veselības aprūpē, dzīvesvietas atrašanā u.c.  Darba trešajā nodaļā autore veikusi pētījumu un datu apkopojumu par patvēruma meklētāju bērnu integrēšanos Rīgas Pļavnieku pamatskolā.  Darba rezultātā tika izdarīts secinājums, ka galvenā problēma integrācijas procesā ir latviešu valodas nezināšana un nevēlēšanās šo valodu apgūt. Darba izstrādē tika izmantotas grāmatas, publikācijas, Eiropas Savienības pētījumi, kā arī darba autores veiktās aptaujas un intervijas. Darbs sastāv no 47 lappusēm, tajā ietverti 18 attēli un pievienoti 5 pielikumi. Darba izstrādē izmantoti 18 literatūras avoti.  ",0
475,Laika apzīmējumi Homēra Odisejas valodā,"Bakalaura darba “Laika apzīmējumi Homēra Odisejas valodā” mērķis ir izpētīt laika apzīmējumu formu un funkcionējumu Homēra Odisejas valodā.  Lai sasniegtu izvirzīto mērķi, bakalaura darba teorētiskajā daļā apskatīti gan mūsdienu zinātnieku pētījumu materiāli par Homēra eposu Odiseja, gan Aristoteļa teorētiskās atziņas par episko stilu. Apskatīta arī teorētiskā literatūra par vārda semantiku.  Darba gaitā tika pētīta laika apzīmējumu nozīme eposa kontekstā.  Pētījuma procesā atklāts, ka laika apzīmējumi palīdz saprast laiktelpu, kurā notiek darbība. Tāpat tie padara tekstu izteiksmīgu, jo atrodami arī, piemēram, metaforiski un formulveida laika apzīmējumi, un arī tādi, kas dažādos veidos apraksta cilvēka dzīves laiku.",0
476,Antīkie tēli un motīvi Josifa Brodska emigrācijas perioda daiļradē.,"Darbs ir veltīts antīko tēlu vietas un nozīmes identificēšanai I.Brodska emigrācijas perioda daiļradē sākot ar 1972 gadu. Pirmajā daļā tiek apskatīta vēsturisku vizuālo-antīku tēlu saskarsme ar literāro procesu, īpaši 19-20gs. periodā. Otrajā daļā tiek analizētas konkrētas Brodska emigrācijas perioda dzejas antīkas formas, īpaši mitoloģēmās: likteņa mitoloģēma, laika, telpa, pasaules dihotemija. Darbā ir sniegts poetiskais, metofiziskais un filosofiskais gala rezultāts.",0
477,Andreja Bolkonska tēls Ļ. Tolstoja romānā “Karš un miers” pirmajā un galīgajā redakcijā.,"Bakalaura darbs tiek veltīts Andreja Bolkonska tēla salīdzināšanai Ļeva Tolstoja romānā “Karš un miers” pirmajā un galīgajā redakcijā. Pētījuma mērķis ir atklāt atšķirības varoņa raksturojumā, kas ietekmē tēla veidošanu un lasītāja uztveri. Autors veic redakciju salīdzināmo analīzi, atrod tekstos saistītas ar varoni atšķirības un izskaidro to rašanās iemeslus. Darbs sastāv no divām nodaļām. Pirmā nodaļa sniedz pārskatu par Tolstoja radošo biogrāfiju un “Kara un miera” redakciju rakstīšanas vēsturi. Otrā nodaļa ir veltīta Andreja Bolkonska tēla salīdzināšanai redakciju tekstos. Darbs var ieinteresēt filologus, kuri nodarbojas ar Tolstoja daiļrades pētīšanu, kā arī cilvekus, kuri vēlētos uzzināt vairāk par romāna pirmo redakciju.",0
478,Prostitūcija latviešu padomju romānā,"Šī darba galvenā tēma ir prostitūcija Padomju Latvijas prozā, līdz ar to darbā tiek apskatītas problēmas, kas saistītas ar tēmas publicitāti. Darbā tiek aprakstīta prostitūcijas vēsture 19.–20. gadsimtā un ar to saistītās problēmas, prostitūcijas mākslinieciskais izmantojums latviešu autoru prozas darbos.  Mērķis ir noskaidrot prostitūcijas tēla esamību Padomju Latvijas prozā. Un noteikt, vai bez fiziskās prostitūcijas romānos tā atveidota pārnestā nozīmē. Noteikt pārnestās nozīmes  mākslinieciskās funkcijas kultūrvēsturiskā kontekstā, kā tās tiek atklātas tekstā. Darba rezultāts ir prostitūcijas minimālā pieminēšana Padomju Latvijas prozā, tās problemātika un daudzveidība. Prostitūcijas definīcija darbos tiek sadalīta un rodas divas atšķirīgas uztveres pašam vārdam. Prostitūcija tiek izmantota tiešā un pārnestā nozīmē. Pārnestā nozīme veido prostitūcijas slāņus kā fizisko un garīgo prostitūciju. Šie slāņi atklāj ne tikai prostitūcijas māksliniecisko daudzveidību, bet arī autoru problemātiku ar tēla iekļaušanu prozā.",0
479,Rīgas topogrāfija A.Čaka prozā,"Bakalaura darba „Rīgas topogrāfija Aleksandra Čaka prozas tekstos” mērķis ir gūt priekšstatu par Rīgas topogrāfijas atveides raksturīgākajām iezīmēm A. Čaka prozas tekstos (stāstos un publicistikā, tai skaitā, mākslas kritikā). Darbā veiktais pētījums atklāj urbānās semiotikas iezīmes un varietāti Rīgas pilsēttelpas atveidē. Darba teorētiskajā daļā tiek sniegts vispārīgs pilsētas semiotikas teorijas raksturojums, kā arī tiek apskatītas pilsētas telpas un Rīgas tēla raksturīgākās iezīmes 20. gadsimta latviešu literatūrā. Praktiskajā daļā, pirmkārt, ir apskatītas un analizētas Rīgas vietas un objekti A. Čaka publicistikā, kas atklāj Rīgas pilsētas telpu un tās raksturīgākās iezīmes autora publicistikā; otrkārt, ir salīdzināta Rīgas ainavas atveide A. Čaka publicistikā un stāstos. Pētījumā ir analizēti 190 A. Čaka publicistikas darbi un 35 Čaka stāsti, kopskaitā, 225 prozas teksti. Aleksandra Čaka prozas teksti tika skatīti kultūrvēsturiskā un sociālpolitiskā kontekstā, kā arī tika pievērsta uzmanība autora stilam.",0
480,Hallju kā globālās un virtuālās vides fenomens (2000 – 2017),"Bakalaura darba tēma ir “Hallju kā globālās un virtuālās vides fenomens (2000 – 2017)”. Darbā tiek rakstīts par Korejas viļņa jeb hallju kultūras izplatību pasaulē. Pirmajā daļā tiek aplūkoti hallju pirmsākumi, kas aizsākās Ķīnā un pēc tam Japānā. Otrajā daļā tiek aplūkota hallju otrā fāze jeb neo-hallju, kuras galvenais Dienvidkorejas eksporta veicinātājs bija Korejas popmūzika, zināma arī kā K-pop. Darba trešajā daļā tiek aplūkota hallju trešā fāze, kurā tiek izplatītas Dienvidkorejas dzīvesstila elementi, piemēram, modes tendences. Darbā tiek analizēti dažādu ekspertu viedokļi par hallju popularitātes iemesliem, kā arī apspriest izplatīšanās iemesli. Darba mērķis ir izpētīt hallju fenomena izplatīšanās faktorus, kā arī izpētīt gan Dienvidkorejas gan citu valstu reakciju uz to.",0
481,Dāvanu sniegšanas tradīcijas nozīmīgums modernajā Japānā,"Darbā tiek apskatīta un dziļāk izpētīta dāvanu sniegšanas tradīcija un tās nozīmīgums modernajā Japānā.  Darba mērķis ir noskaidrot cik lielu lomu dāvanu dāvināšana spēlē Japānas sabiedrībā un kultūrā, kā arī cik lielā mērā japāņi ir iesaistīti dāvanu apmaiņā. Uzzināt ar kādām problēmām saskaras devējs un saņēmējs un kā dāvanas tiek interpretētas. Dāvanu dāvināšanai Japānā ir sena vēsture un lielākā daļa no šīm tradīcijām arī ir saglabājušās līdz pat mūsdienām. Notikumi, kuros tiek dāvinātas dāvanas ir daudz un dažādi un katrs no tiem seko saviem dāvināšanas noteikumiem. Sabiedrībā ir gan pozitīvas gan negatīvas attieksmes pret dāvanu dāvināšanu, tomēr no tās ir grūti izvairīties. Darbā tiek izklāstīta dāvanu vērtības aprēķināšanas un faktori, kurus ņem vērā dāvanu iegādē, kas ir ļoti svarīgi. Uzmanība tiek veltīta arī populārākajiem dāvanu sniegšanas notikumiem ar mērķi uzzināt dāvanu sniegšanas nozīmīgumu kultūrā, sabiedrībā, ekonomikā un tās nozīmīgums kopienā un individuālā cilvēka dzīvē.",0
482,Ķīniešu hieroglifu adaptācija japāņu valodā,"Bakalaura darba nosaukums ir „Ķīniešu hieroglifu adaptācija japāņu valodā”. Darba mērķis ir pētīt ķīniešu hieroglifu ietekmi uz japāņu valodas vēsturisko attīstību, kā arī aplūkot japāņu valodas attīstību vēsturiskajā perspektīvā, sākot ar 8000. gadu pirms mūsu ēras un beidzot ar laikmetīgo japāņu valodu. Japānu valodas attīstības gaita ir bijusi lēna un, tās konsekventā attīstība turpinās arī mūsdienās. Japāņu valodas vēsturiskās attīstības posmus iespējams iedalīt sešos dažādos periodos: (1) Japānā parādās pirmie uzraksti ķīniešu valodā, (2) Japāna tiek ieviesta un iesākta ķīniešu rakstības sistēmas izmantošana, (3) senā japāņu valoda, (4) agrīnā japāņu valoda, (5) vēlīnā japāņu valoda, (6) mūsdienu japāņu valoda. Japāņu valoda galvenokārt ietekmējās no ķīniešu valodas hieroglifiem, jo Ķīna ģeogrāfiski atrodas vistuvāk Japānai, kas savukārt sekmēja daudzu manuskriptu un ķīniešu uzrakstu saturošo ikdienas sadzīves priekšmetu ieviešanu no Ķīnas Japānā. Laikmetu garumā japāņu valoda ietekmējās ne tikai no ķīniešu, bet arī no citām reģiona valodām. Darbs sastāv no divām daļām. Pirmajā daļā tiek pētītas rakstības sistēmas, kuras tiek izmantotas mūsdienās vai arī vairs nav izmantojamas un atzītas par arhaiskām. Šo rakstības sistēmu aplūkošana palīdz saprast, kādā veidā japāņu valoda attīstījās vēstures gaitā no piktogrāfiskās attēlu rakstības līdz pat fonētiskās nozīmes atspoguļojošām zīmēm. Darba otrā daļā tiek hronoloģiski aprakstītas ķīniešu hieroglifu lietojuma pārmaiņas Japānā. Darba apjoms ir 43 lpp. Atslēgvārdi: ķīniešu hieroglifi, japāņu valoda,  Japāna, rakstība,  kandži, kana.",0
483,Sievietes tēls un viņas emociju atainojums Su Tun romānā “Sievas un konkubīnes”,"Su Tun ir uzskatāms par vienu no Ķīnas izcilākajiem mūsdienu 20. gadsimta otrās puses rakstniekiem. Viņš ir piecu romānu un 14 īso stāstu autors. Darbi ir publicēti Ķīnas Tautas Republikā, Taivānā, ASV, Francijā, Itālijā un citās valstīs. Daudzi viņa darbi tika ekranizēti. Viņa literatūra aizrauj lasītāju ar savām detaļām un tēliem, kas paliek lasītāja prātā, liekot viņam domāt un pārdzīvot par varoņiem un viņu dzīvi. Maģistra darba tēma ir “Sievietes tēls un viņas emociju atainojums Su Tun romānā „Sievas un konkubīnes””. Darba mērķis bija veikt romāna „Sievas un konkubīnes” analīzi un atrast tā specifiskās iezīmes, lai iezīmētu sieviešu tēlus un lai noskaidrotu, kā autors Su Tun ar valodu, simbolismu un savu mākslas tehniku apzīmē viņu nozīmīgumu, iekšējo psiholoģisko stāvokli un to, kas sievietēm ir kopīgs un kas viņas atšķir. Darba rakstīšanas laikā tika izpētīts sievietes tēls un viņas pozīcija patriarhālā ģimenē Su Tun romānā, lai radītu vispārīgu priekšstatu par to, kādu lomu sievietes ieņēma konkrētajā Ķīnas vēstures posmā un kādu ietekmi tas atstāja uz sievietes psiholoģisko stāvokli. Padziļināti tika izpētīta rakstnieka Su Tun daiļrade, lai saprastu, kāpēc viņa darbos bieži parādās sievietes tēls un kāds ir sieviešu liktenis un pozīcija sabiedrībā. Tāpat tika pētīta autora romāņu simbolika un tēli, valoda un stilistika. Darbs sastāv no trīs daļām. Pirmajā daļā ir apskatīta autora daiļrade un darba specifiskās iezīmes. Otrajā daļā ir aprakstītas sieviešu tēlu īpatnības un sieviešu emocijas. Trešā daļa ir veltīta varoņu psiholoģijai caur tēliem un simbolismu. Romāns „Sievas un konkubīnes” ir pārtulkots daudzās pasaules valodās, tomēr latviešu valodā tulkojuma nav. Tāpēc šajā darbā autore arī tulko galvenās un svarīgākās romāna “Sievas un konkubīnes” daļas latviešu valodā.  Atslēgvārdi: Modernā ķīniesu literatūra, proza, feminisms. Darba kopējais apjoms sastāda 63 lpp.",0
484,Reliģijas loma homoseksualitātes vēsturē Japānā 12.-19. gadsimtā,"Šī bakalaura darba tēma ir Reliģijas loma homoseksualitātes vēsturē Japānā 12. – 19. gadsimtā. Šī darba mērķis bija aplūkot Japānas homoseksualitātes vēsturi un to kādu lomu tajā spēlēja dažādie reliģiskie uzskati, kas bija daļa no Japānas kultūras, un palīdzēja radīt sabiedrību, kas bija līdz tam, ja salīdzinā ar Rietumu pasauli, neredzēti labvēlīgi noskaņota homoseksualitātei. Laika periods, ko pārklāj attiecīgais darbs, ir no 12. gadsimta, kad valstī tiek nodibināta militāri feudāla valdība un redzamāka top nanšoku jeb vīriešu mīlestības tradīcija klosteru kopienās līdz 19 gadsimta beigām, kad gadsimtiem ilgusī Japānas izolācijas politika tiek ar spēku lauzta, un Japānā sāk ieplūst rietumnieki un rietumu vērtības, kas noveda pie tā, ko var uzskatīt par tradicionālo nanšoku, beigām. Pirmajā daļā tiek aplūkots tas, ko par homoseksualitāti ir rakstījušas tās reliģijas, kurām bija ietekme uz Japānu. Otrajā darba daļā tiek apspriestas tā veida homoseksuālās attiecības, kurām bija sakari ar reliģiju. Vienas no tām ir attiecības starp budistu mūkiem vai priesteriem un čigo jeb pusaudžu zēnu, kas dzīvoja klosterī, un otras bija saiknes un seksuālās attiecības, kas eksistēja starp samuraju skolotāju un viņa mācekli. Lai parādītu reliģisko kontekstu kādā Japānā vēsturiski nanšoku dažreiz tika pasniegts, tiek aplūkoti nanšoku mistiskie pirmsākumi, un dots pilns tulkojums vienam no Čigo monogatari – viduslaiku budistu mīlasstāstiem, kuru centrālā figūra ir čigo tēls. Trešā daļa sastāv no Edo perioda nanšoku prakses, kā arī tā, cik lielu lomu tradicionālā nanšoku pagrimumā spēlēja kristietība un rietumu pasaule, izpētes. Darba beigās tiek secināts, ka Japāna bija izdevīgā pozīcijā bagātas homoseksuālās kultūras izveidei un tas, galvenokārt, bija pateicoties labvēlīgai reliģiskajai atmosfērai, kas pastāvēja viduslaiku un agrīni modernajā Japānā. Šis bakalaura darbs ir 47 lapas garš, neskaitot titullapu, saturu un bibliogrāfiju.",0
485,"Islāma modelis 21. gadsimtā: humānisms, ētika un individuālisms Omara Saifa Gobāša „Vēstulēs jaunam musulmanim”","Bakalaura darbā “Islāma modelis 21. gadsimtā: humānisms, ētika un individuālisms Omara Saifa Gobāša “Vēstulēs jaunam musulmanim”” atspoguļots O.S.Gobāša grāmatā raksturotais islāma modelis 21. gadsimtā, īpašu izmanību pievēršot humānisma, ētikas un individuālisma idejām. Darbā ir aplūkotas mūsdienu islāma kultūras jautājumi, kurus par aktuāliem un svarīgiem uzskata grāmatas autors O.S.Gobāšs. Darba mērķis ir atspoguļot, cik lielā mērā islāma reliģijā tiek realizētas humānisma, ētikas un individuālisma pazīmes. Šādas idejas izvēlētas tādēļ, ka 21. gadsimta sabiedrībā tās ir aktuālas un ir nozīmīgas sociālās organizācijas sastāvdaļas. Mēdz uzskatīt, ka sabiedrībai jābūt neatkarīgai, taču organizētai. Tajā jāatspoguļojas cieņai vienam pret otru, kā arī jāietver ētikas vērtības. Darba autore uzskata, ka islāma sabiedrībā nepastāv pilnvērtīgi iepriekš minētie komponenti.  Bakalaura darba autore uzskata, ka grāmatā Vēstules jaunam musulmanim aprakstītās problēmas ir īpaši aktuālas arī tādēļ, ka pēdējo trīs gadu laikā Eiropa piedzīvojusi lielu Tuvo Austrumu iedzīvotāju pieplūdumu tās teritorijā. Islāms ir izplatītākā reliģija Tuvajos Austrumos, līdz ar to, liela daļa migrantu, kas ieradušies Eiropā, ir musulmaņi. Bakalaura darba autore uzskata, ka šīs ir problēmas, kuras ir jāpēta, lai veicinātu rietumu pasaules cilvēku izpratni par islāma kultūru. Darba pirmā pamatdaļa sastāv no humānisma pazīmju atspoguļošanas O.S.Gobāša grāmatā aprakstītajos notikumos un situācijās. Otrajā pamatdaļā līdzīgi aplūkoti ētikas pamatprincipi un to atspoguļošanās grāmatā Vēstules jaunam musulmanim minētajos piemēros. Noslēdzošajā trešajā daļā tiek aplūkota iespēja mūsdienās asociēt individuālismu ar islāma reliģiju. Darba garums bez titullapas, satura un avotiem ir 36 lapas.",0
486,Endžo kōsai fenomens Japānas sabiedrībā: nepilngadīgo sapratnes īpatnības laiktelpā,"Bakalaura darbs „Endžo kōsai fenomens Japānas sabiedrībā: nepilngadīgo sapratnes īpatnības laiktelpā” pēta endžo kōsai (nepilngadīgo meiteņu došanās uz randiņiem, kopīgām pusdienām ar gados vecākiem vīriešiem apmaiņā pret naudu) Japānas sabiedrībā, kā arī vidusskolnieču biznesa (uzņēmējdarbība, kurā vīriešiem tiek piedāvāti tādi pakalpojumi kā masāža, sarunas, dažādas spēles ar nepilngadīgām meitenēm) augošo popularitāti Japānas iekšienē. Bakalaura darbā ir akcentētas pamatskolnieču un vidusskolnieču sapratnes īpatnības. Darba mērķis ir noskaidrot, kā ir mainījušās pamatskolnieču un vidusskolnieču, kuras ir iesaistījušās endžo kōsai, sapratnes īpatnības laika gaitā kopš endžo kōsai aizsākumiem Japānā līdz mūsdienām. Bakalaura darba pirmā daļa sniedz sīkāku paskaidrojumu par endžo kōsai un ieskatu tā aizsākumos Japānā. Analīzes daļā salīdzināti meiteņu iesaistes endžo kōsai apstākļi, kas tieši ir mainījies un kas nav mainījies. Intervijā jautāti divu sociālās psiholoģijas profesoru uzskati par endžo kōsai Japānas sabiedrībā un turpmāko attīstību. Darba ceturtajā daļā autore sniedz iespējamus risinājumus cīņai ar endžo kōsai un vidusskolnieču biznesu. Bakalaura darba apjoms ir 44 lapas.  Atslēgvārdi: endžo kōsai, vidusskolnieču bizness, Japāna, sabiedrība, skolnieces, sapratne.",0
487,"“Viena josta, viens ceļš” iniciatīva un tās ietekme uz Ķīnas un Eiropas Savienības attiecībām","Šobrd, kad pasaules lielks daas kopgs galvens vērtbas ir miers, labkljba, ilgtspējgas sadarbbas un kopgs labbas nodrošinšana, k ar abpusēji ciengu attiecbu veidošana, “Viena josta, viens ceš” iniciatva un ts turpmks veicinšanas iespējas kuva par oti aktulu jautjumu. Tpēc bakalaura darbs “‘Viena josta, viens ceš’ iniciatva un ts ietekme uz nas un Eiropas Savienbas attiecbm” ir veltts jaunam, pasaules mēroga sadarbbas novirzienam, spējgam gūt labumu vism dalbvalstm, k ar, perspektv, valstm rpus Jaun Zda cea ekonomisks jostas un 21. gadsimta Jūras Zda cea maršrutiem.  Darba galvenais mēris bija izpētt “Viena josta, viens ceš” iniciatvas ietekmi uz nas Tautas Republikas un Eiropas Savienbas attiecbm, tpēc darba gait tika apskattas pušu attiecbas pirms iniciatvas ieviešanas, to sadarbba kopš 2013. gada un pašreizējie sadarbbas rezultti. Bakalaura darbs sastv no trijm dam. Pirmaj da tika apkopoti “Viena josta, viens ceš” radšanas vēsture un iemesli, skot no sen Zda koncepcijas izveidošanas vēstures gait ldz mūsdienm, k ar aprakstti ts galvenie mēri un vērtbas, ģeografiska izplatba un iespējamie riski. Otra daa tika veltta nas Tautas Republikas un Eiropas Savienbas attiecbu izmaiu izpētei vēsturiskaj gait - no diplomtisko attiecbu uzskšanas un nas Tauta Republikas atvēršanas un reformu politikas ieviešanas ldz pušu attiecbu sabrukuma iemesliem un turpmks uzlabošanas procesam. Trešaj da tika izpētts  “Viena josta, viens ceš” iniciatvas šobrd pastvošais progress ekonomikas un tirdzniecbas, kultūras un izgltbas, transporta un tūrisma joms, ietekme uz nas un Eiropas Savienbas attiecbm, k ar  “Viena josta, viens ceš” iniciatvas ietekme uz Latvijas Republikas attstbu un attiecbm ar nu. Darba izstrdšanas laik autore saskars ar zinatnisks literatūras nepietiekambu par “Viena josta, viens ceš” tēmu – par iniciatvu, ts attstbu un ietekmi uz citm valstm. Tpēc liela daa informcijas un datu tika izmantota no daždu valsts un starptautisku institūciju piedvtiem lēmumiem, atskaitēm, pētjumiem. Darba apjoms ir 44 lapas, neskaitot ttullapu, saturu un literatūras sarakst",0
488,Ķīnas arhitektūras attīstība laika posmā no 1949. līdz 1955. gadam,"Šai darbā ir pētīti galvenie, būtiskākie Ķīnas arhitektūras attīstības aspekti laika posmā no 1949. līdz 1955. gadam. Aplūkota arī Ķīnas arhitektūras teorijas specifika. Ņemti vērā politiskie un ekonomiskie apstākļi, kas ietekmējuši Ķīnas arhitektūras veidošanos šai laika posmā. Noteicošie Ķīnas arhitektūras vēstures, kā arī politiskās un ekonomiskās situācijas aspekti un dati laika posmā no 1949. līdz 1955. gadam ir savstarpēji saistīti. Ķīnas arhitektūra ir visas pasaules arhitektūras mantojuma nozīmīga sastāvdaļa. Šo mantojumu pārstāv gan Ķīnas tradicionālās arhitektūras pieminekļi, gan arī būves, kas mākslinieciski, konstruktīvi un tipoloģiski iemieso XX gs. pasaules arhitektūras tendences. Tiek norādīts, ka Ķīnas arhitektūras procesi laika posmā no 1949. līdz 1955. gadam ir veidojušies visai izolēti, toties intensīvi. Celtniecības darbu apjoms šai laikā ievērojami palielinājās. Uzplauka visa rūpniecība – tika īstenots pirmais tautsaimniecības celtniecības piecgades plāns. Daudzi Ķīnas arhitektūras pieminekļi, kas tapuši laika posmā no 1949. līdz 1955. g., ir labi pazīstami, to arhitektonisko, māksliniecisko, stilistisko un kompozīcijas īpatnību izpēte atklāj to ievērojamo lomu visā Ķīnas arhitektūras attīstībā. Analizējamajā laika posmā – pēc pilsoņu kara beigām (1945.–1949.) – noslēdzās Ķīnas apvienošanās tās pašreizējās robežās. Šis notikums kļuva par nacionālās arhitektūras tapšanas pamatu – aizvien palielinājās būvniecības apjomi, ar plašāku vērienu notika pilsētu pārveidošana, un mainījās arī pati arhitektūra. Mūsdienās visai lielas daļas modernās Ķīnas būvniecības pamatā ir tradicionālie arhitektūras stili, kuros lielākoties ir saskatāmas aplūkojamajam laika posmam raksturīgas iezīmes. Tādējādi varam secināt, ka arī pašlaik ir aktuāla minētā laika posma Ķīnas arhitektūras sistēmas analīze. Jāprecizē, ka laika posmā no 1949. līdz 1955. gadam Ķīnas arhitektūras stilus ievērojami ietekmēja gan spēcīgās arhitektūras tradīcijas, gan arī dažādi sabiedriskie un politiskie apstākļi, kas arī atspoguļojās Ķīnas arhitektūras rakstura izmaiņās. Darbā ir detalizēti analizēti Ķīnas arhitektūras laika posmā no 1949. līdz 1955. g. attīstība, tendences un stili. Tiek apstiprināts, ka Ķīnas arhitektūrai laika posmā no 1949. līdz 1955. g. bija raksturīgas trīs arhitektūras tendences: neofunkcionālisms, stilizācija un “vēlīnais neoklasicisms”. Veicot ēku, kuras pārstāv neoklasicisma tendences, analīzi, izdevās konstatēt formu veidošanas virzienus šai laika posmā, proti, tie ir “jauktais stils” un “Su stils”. Laika posms no 1949. līdz 1955. g. Ķīnas arhitektūras attīstībā ir atspoguļots zinātnieku un pētnieku Gun Deshun(Guņ Dešuņ), Jiu Denong(Dzjiu Denun), Dou Yide (Dou Jide), Hua Lanhun (Hua Laņhuņ), Guan Shen(Guaņ Šeņ), Liu Tianhua(Liu Tieņhua), Džou Jiunian (Džou Dzjiunaņ) un citu darbos. 4 Pētījuma mērķis ir noskaidrot Ķīnas arhitektūras attīstības īpatnības laika posmā no 1949. līdz 1955. g. Lai sasniegtu izvirzīto mērķi, ir jāveic virkne uzdevumu 1. Definēt Ķīnas arhitektūras attīstības pamatus. 2. Analizēt valsts politisko un ekonomisko situāciju laika posmā no 1949. līdz 1955. g 3. Iezīmēt Ķīnas arhitektūras tendences laika posmā no 1949. līdz 1955. g.; 4. Pamatot Su stila formēšanos Ķīnas arhitektūrā laika posmā no 1949. līdz 1955. g. Pētījuma pamatā ir pieņēmums, ka vēsturiskā un problēmiskā pieeja tēmai, kā arī formālās metodes izmantošana arhitektūras kompozīciju analīzē ļaus izsekot Ķīnas arhitektūras attīstībai šai laika posmā. Pētījuma galvenie secinājumi varēs tikt izmantoti turpmākajā darbā pie šīs tēmas, paplašinot to līdz Ķīnas būvniecības analīzei visa XX gadsimta laikā. Darbs sastāv no ievada, 2 nodaļām un 4 apakšnodaļām.",0
489,Teātris Irinas Saburovas romānā “Vecās pilsētas kuģi”.,"Darbs ir veltīts I. Saburovas romāna “Vecas pilsētas kuģi” teatralitātes izpētei. Vadoties pēc analītiskām, intertekstuālām, vēsturiskām un biogrāfiskām analizes metodēm, autors pēta un interpretē teātra poētiku I. Saburovas romanā “Vecas pilsētas kuģi”. Darbs sastāv no trim daļam. Pirmajā nodaļā ir apskatīta I. Saburas prozas poētikas īpatnības un iepriekšējie romāna “Vecas pilsētas kuģi” pētījumi. Otrā nodaļa ir veltīta zinātniskās literatūras par “teātra koda” jēdzienu,  kompozīcijas struktūru “teksts tekstā”, intertekstualitātes poetiku un prototipa loma māksliniecisko tēlu veidošanā izpētei. Trešajā nodaļā, dažādos līmeņos, tiek veikta I. Saburovas romāna “Vecas pilsētas kuģi” teātralitātes analīze. Darba autors nonāk pie secinājuma, ka teātris rada romāna filozofisku nozīmi un atspoguļo 1920.-1940. gadu Rīgas iedzīvotāja pasaules uzskatu.  Pētījums var veicināt interesi par reģionālo vai vietējo kultūru, kas ir krievu baltiešu kultūra.",0
490,Retoriskie līdzekļi IKEA satura mārketinga tekstos,"Mūsdienu patērētāji dod priekšroku zīmoliem, kuru vērtību sistēma ir tāda pat kā šo patērētāju. Viņi atzīst par labāku individualizētu pieeju sev, izklaidējošu saturu, kurā dalīties ar saviem kontaktiem, daudz vizuālās informācijas un emocionālus stāstus. Tāpēc bakalaura darba mērķis bija izpētīt, cik plaši IKEA izmanto retoriskos līdzekļus satura mārketinga tekstos IKEA tīmekļa lapā Apvienotajā Karalistē, lai izraisītu pozitīvu klientu atbildes reakciju. Tā kā IKEA tiek uzskatīts par satura mārketinga gigantu no IKEA Apvienotās Karalistes mājaslapas tika izvēlēti 20 raksti, kuri tika analizēti. Pētījuma rezultāti parādīja to, ka retoriskie līdzekļi tika izmantoti 83 reizes. Visizplatītākās bija metaforas, epiteti un aliterācijas. Galvenais mērķis to lietojumam bija – lasītāju izglītošana, zīmola atpazīstamības veicināšana un pārdošana.",0
491,Japānas tēls Latvijas presē 20.gs. 20.-30.gados,"Bakalaura darba nosaukums ir “Japānas tēls Latvijas presē 20.gs. 20.-30.gados”. Šajā darbā tiek pētīti Latvijas preses 20.gadsimta 20.-30.gadu raksti, kas saistīti ar Japānu, tās sabiedrību, ārpolitiku, literatūru, mākslu un reliģijām.         Ņemot vērā to, ka 21.gadsimtā dzīvojošo uzskati diezgan lielā mērā balstās uz agrāk izveidotajiem stereotipiem, darbs palīdz izprast Japānas tēlu latviešu sabiedrības uztverē ne tikai 20.gadsimta 20.-30.gados, bet arī mūsdienās, tāpēc tas ir nozīmīgs gan vēstures, gan kultūras antropoloģijas aspektā. Darba mērķis ir rekonstruēt Japānas tēlu Latvijā 20.gadsimta 20.-30.gados, balstoties uz publikācijām presē. Darbs sadalīts 3 daļās. Pirmajā daļā sniegts ieskats japāņu sabiedriskajā dzīvē un vēsturisko notikumu gaitā. Otrajā daļā apskatīta Japānas kultūra, konkrētāk literatūra un mākslinieciskā daiļrade. Trešajā daļā raksturotas reliģijas, kas visvairāk ietekmējušas japāņu tradīcijas un morālās vērtības – sintoisms un budisms. Darba apjoms ir 64 lappuses.",0
492,Socializācijas teorijas pieeja pieauguša japāņu kā otrās valodas apguvēja gadījuma izpētei,"Šis darbs savieno teorētiskās pieejas valodu apguvē, par piemēru izmantojot pieaugušu valodas apguvēju Japānā, lai analizētu to, kā sociālā mijiedarbība ietekmē valodas apguves procesu. Šajā darbā tiek apspriestas trīs valodas apguves teorijas, kurās tiek likts uzsvars uz sociālo aspektu valodas apguvē. Vigotska sociokultūras teorija apskata valodas apguvi caur sarunām, kā arī sadarbojoties ar zinošākiem vienaudžiem. Oksa un Šīfelina “Valodas socializācijas” (Language Socialization) teorija apskata kultūras iesaisti, kas nepieciešama valodas apguvei. Visbeidzot  tiek apskatīts Vengera un Leiva koncepts “Mācību kopienas” (Communities of Practice), lai izprastu pieejamības un piedalīšanās nozīmīgumu valodas apguvēju vidū. Šīs trīs valodas apguves teorijas tika piemērotas japāņu valodas apguvēja gadījumam Japānā. Šajā gadījuma izpētē tiek izmantotas 3 dažādas pētījuma metodes – dienasgrāmatas pētījumi, novērošanas pētījumi un retrospektīvā audio ierakstu analīze. Šis darbs ataino pozitīvo ietekmi, kuru rada sociālā mijiedarbība starp L2 valodas apguvējiem un apgūstamās valodas runātājiem. Sociālā iesaistīšanās iepazīstina apguvējus ar apgūstamās valodas kultūras un veicina abpusēju kultūras izpratni. Sociālās saiknes dod L2 valodas apguvējiem ideālu izdevību iesaistīties sarunās un līdz ar to caur sarunu biedru korekcijām un lingvistisko starpniecību uzlabot savu valodas prasmi.",0
493,Pārliecināšanas līdzekļu lietojums lietišķajās prezentācijās,"Bakalaura darbā tiek pētīti verbālie un neverbālie saziņas līdzekļi kā lietišķās prezentācijas pārliecināšanas un kavlitātes veicinātājs. Pētījuma mērķa sasniegšanai kā pētījuma metodes tika izvēlēts literatūras apskats un gadījumu izpēte. Pētījuma objekts ir trīs profesionālu runātāju lietišķās prezentācijas. Galvenie secinājumi ir, ka pārliecinoši verbālie līdzekļi (stilistiskās izteiksmes līdzekļi) un neverbālie līdzekļi (stāja, apģērbs, balss un žesti) ietekmē prezentācijas kvalitāti.",0
494,Pārliecināšanas līdzekļu lietojums reklāmtekstos,"Šī darba mērķis bija identificēt pārliecināšanas līdzekļus reklāmā un noskaidrot to pielietošanas iemeslus, kā arī saprast kā Latvijas Universitātes Humanitāro zinātņu fakultātes studenti saprot pārliecināšanas līdzekļus. Šajā darbā tika analizēti sekojoši pārliecināšanas līdzekļi: modālie darbības vārdi, metafora, humors, kalambūrs, atkārtošana, vietniekvārda izmantošana, aliterācija, salīdzinājums, paralēlisms vai paralēlā konstrukcija un pavēles izteiksme. Izmantotās empīriskā pētījuma metodes bija teksta analīze un aptauja. Pētījums parādīja, ka reklāmās tiek izmantoti dažādi pārliecinošānas līdzekļi ar mērķi ietekmēt potenciālo patērētāju. Aptaujas analīze pierādīja, ka studenti spēj saprast un atpazīt reklāmā izmantotos valodas pārliecināšanas līdzekļus.",0
495,Komunikatīvā pieeja angļu valodas gramatikas mācīšanā pamatskolā,"Gramatikas nozīme ir nenoliedzama, jo tā ir viens no faktoriem, kas dod iespēju veiksmīgi sazināties svešvalodā. Šī maģistra darba mērķis bija izpētīt, kā komunikatīvā pieeja atvieglo gramatikas mācīšanos pamatskolā. Mērķa sasniegšanai tika izmantotas tādas izpētes metodes kā dokumentu izpēte un gadījuma pētījums kopā ar datu vākšanas metodēm – aptaujām un testiem. Pētījumā piedalījās piecpadsmit 7. klases skolēni no vienas no Rīgas pamatskolām. Pētījums atklāja, ka skolēnu rezultāti angļu valodas gramatikas apguvē uzlabojās pēc komunikatīvās pieejas ieviešanas gramatikas stundās. Tādēļ var secināt, ka komunikatīvās pieejas izmantošana efektīvi veicina skolēnu gramatikas prasmju attīstību.",0
496,Translingvistiskie elementi biznesa medijos,"Vēsturiskā saskarsme starp kultūrām, tehnoloģisko inovāciju parādīšanās, globalizācija un internacionalizācija ir tikai daži no faktoriem, kas ir veicinājuši angļu valodas globālu lietojumu un leksisko aizgūšanu no angļu valodas. Šī pētījuma mērķis ir analizēt anglicismu lietojumu rakstos par uzņēmējdarbību Spānijas tiešsaistes laikrakstā „El País”. Kvantitatīvā un kvalitatīvā analīze tiek izmantota, lai klasificētu un analizētu apkopoto datu krājumu, kas sastāv no 164 anglicismiem. Galvenie rezultāti liecina par to, ka ziņu rakstos parasti tiek izmantoti nepielāgoti anglicismi. Tas ir acīm redzams, ka valodas uzskatīšana par fiksētu sistēmu ar noteiktām robežām ir apstrīdēta, un to ierosina „dažādu leksisko elementu vienlaicīga lietošana” (translanguaging).  Atslēgvārdi: anglicisms, biznesa mediji, leksiskā aizgūšana, „dažādu leksisko elementu vienlaicīga lietošana” (translanguaging), iekļaušana.",0
497,Leksiskie stilistiskie izteiksmes līdzekļi Eiropas Savienības darbības programmā „Izaugsme un nodarbinātība”,"Šī bakalaura darba mērķis ir veikt diskursa analīzi un noteikt leksiski stilistiskos izteiksmes līdzekļus un to lomu ES institucionālajā diskursā, ES Darbības programmā “Izaugsme un nodarbinātība”. Šajā pētījumā uzsvars likts uz ES institucionālo diskursu, izmantojot diskursa analīzi kā pētniecības metodi un analizējot leksiski stilistisko izteiksmes līdzekļu komunikatīvo nolūku. Balstoties uz pētījuma rezultātiem, var secināt, ka leksiski stilistiskie izteiksmes līdzekļi tiek plaši lietoti ES Darbības programmā “Izaugsme un nodarbinātība”, un padara ES institucionālo diskursu daudz pievilcīgāku lasītājiem. Veiktā pētījuma rezultāti atklāja, ka visbiežāk lietotie leksiski stilistiskie izteiksmes līdzekļi ir metafora, oksimorons, epitets un personifikācija.",0
498,Mangas un anime post-kinematogrāfiskā iztēle Kventina Tarantīno filmās,"Mūsdienu kino ir piedzīvojis būtiskas izmaņas. Tas ir kļuvusi par vienu no izteiksmes veidiem, kas spēj sniegt tos mākslinieciskos un iztēles līdzekļus, kas var atspoguļot šo pieredzi ar pazīmēm, kuras definētas kā post-kinematografiskā iztēle. Post-kino ir reakcija uz izmaiņām, un tas atspoguļo pārmaiņas kino kultūrā. Post-kinematogrāfiskā iztēle apraksta māksliniecisko procesu estētiskās un iztēles tehnikas. Tā nesen turpināja savu izaugsmi saistībā ar Japāņu anime un manga, kas ir piesaistījuši lielāku akadēmisko uzmanību. Šī pētījuma mērķis ir vizuāli analizēt vairākas Kventina Tarantīno filmas un izmantotās tehnikas, un apspriest mangas un anime post-kinematogrāfiskās iztēles izmantošanu viņa filmās. Pētījuma rezultāti ir parādījuši vairākus mangas un anime post-kinematogrāfiskās iztēles elementus, kuri ir radīti un integrēti Kventina Tarantīno filmās. Atslēgas vārdi: post-kino, post-kinematografiskā iztēle, manga, anime, Kventins Tarantīno.",0
499,Vietvārdu analīze Holivudas filmu subtitros,"Šajā bakalaura darbā tiek analizēts vietvārdu konteksts un pieminēšanas biežums 1997.-2006. gada 550 Amerikā pelnošāko filmu subtitros. Pētījuma mērķis ir noteikt un klasificēt kontekstu, kādā tiek pieminēti Eiropas vietvārdi, kā arī pētīt visu vietvārdu pieminēšanas biežumu. Mērķis tika sasniegts, izveidojot subtitru korpusu un veicot summatīvo kontentanalīzi. Kontentanalīze parādīja, ka subtitri lielākoties ir ASV-centriski, jo 54% no visām pieminētajām vietām atrodas ASV. Otrā visbiežāk pieminētā valsts ir Lielbritānija, taču tā tiek pieminēta tikai 10% apmērā salīdzinājumā ar ASV. Parīze ir visvairāk pieminētā vieta Eiropā un visbiežāk pieminēta kontekstā ar ceļošanu uz Parīzi, kvalitatīvu ēdienu, zināmiem arhitektūras pieminekļiem, iepirkšanos, medusmēneša vietu un citām konotācijām.",0
500,Abreviatūras rakstos par jaunuzņēmumiem,"Abreviatūru veidošana ir arvien biežāk novērojams fenomens mūsdienu valodās. Šajā darbā apskatītas vairākas vārdu darināšanas metodes, bet īpaša uzmanība pievērsta abreviatūrām un to lietojumam rakstos par jaunuzņēmumiem. Pētījumā konstatēts, ka visa veida saīsinātās formas korpusā parādās aptuveni vienreiz pa katriem 50 vārdiem. Tika atklāts, ka lielākā daļa no abreviatūrām korpusā ir saīsinājumi, bet rakstos tika atrasti arī iniciālismi, strupinājumi, teleskopējumi un akronīmi. Kā paredzēts, korpusā visbiežāk sastopamās bija abreviatūras no biznesa un uzņēmējdarbības jomas. Nākotnes pētījumi izpētes vērienu varētu paplašināt, aplūkojot abreviatūras no diahroniskas perspektīvas.",0
501,Nenoteiksmes lietojums projektu pārskatos,"Šī bakalaura darba mērķis ir izpētīt nenoteiksmes lietojumu projektu pārskatos. Pētījuma struktūra atbilst pētījuma jautājumam, kas attiecas uz visbiežāk lietotas nenoteiksmes formas un funkcijas. Teoretisko avotu apskate ir palīdzējusi apgūt teorētiskās zināšanas par diskursu, un diskursa analīzi, nenoteiksmi un tās formu un funkcijām lietojumu, ka arī informacija par personālām un bezpersoniskajām darbības vārda formam. Analīzei tika izmantota diskursa analīzes. Analīze atklāj, ka visbiežāk projektu atskaitēs tiek lietota vienkārša darāmās kārtas  nenoteiksmes forma, ka arī tas mērķa apstākļa, saliktā izteicēja un saliktā papildinātāja  funkcijas, kuras tika lietotas lai noradītu pētījuma mērķi vai aprakstītu pētījuma darbības. Pētījums ir palīdzējis apgūt gan teorētiskās, gan praktiskās zināšanas par nenoteiksmi, tās formām, funkcijām un lietojumu.",0
502,Kalambūri Terija Pračeta romānā „Sargi! Sargi!” (Guards! Guards!),"Kalambūrs ir stilistiskās izteiksmes līdzeklis, kuru izmanto humora nolūkos, un tādējādi pētīta gan literatūrā, gan lingvistikā. Turklāt Terijs Pračets ir pazīstams ar humora un plašu kalambūru pielietojumu savos romānos. Tādēļ šī pētījuma mērķis ir izanalizēt kalambūrus vienā no Pračeta romāniem – „Sargi! Sargi!”. Pētījuma metodes rezultātu iegūšanai ir literatūras apskats, lai iegūtu informāciju par kalambūru klasifikāciju pēc to veidiem un kalambūru funkcijas, kā arī tekstu analīze romāna „Sargi! Sargi!” pētīšanai. Rezultāti parāda, ka no sešpadsmit romānā atrastajiem kalambūra veidiem, visbiežāk lietoti duālā realizācija, substitūcija, homofoni, homonīmi un portmanteau. Turpretim vismazāk izmantotie veidi ir etimoloģiskie kalambūri un imitācijas frāzes. Saistībā ar kalambūru funkcijām, tekstā visvairāk izmantotā bija komunikatīvā funkcija, kā arī divu nozīmju funkcija, kura bieži savienota ar tēlu raksturojošo funkciju.",0
503,Jautājumu veidi lietotāju rokasgrāmatās tiešsaistē,"Pašreizējais pētījums koncentrējas uz jautājuma veidu pētīšanu un analizēšanu Facebook un Twitter lietotāju rokasgrāmatās tiešsaistē, kuri pēc tam tiek salīdzināti starp šīm lietotāju rokasgrāmatām. Šī pētījuma mērķis ir atklāt un salīdzināt jautājuma veidus un to valodas funkcijas, kas tiek lietotas izvēlētajās tiešsaistes lietotāju rokasgrāmatās. Diskursa analīze ir izvēlēta kā empīriskā pētījumu metode, lai izpētītu jautājumu veidus un to valodas funkcijas Facebook un Twitter lietotāju rokasgrāmatās. Šī pētījuma rezultāti liecina, ka abās lietotāju rokasgrāmatās tiek izmantoti tikai divu veidu jautājumi – atvērtie jautājumi un slēgtie jautājumi. Rezultāti parāda, ka atklātie jautājumi ir visbiežāk izmantotie jautājumi Facebook un Twitter lietotāju rokasgrāmatās. Runājot par šo jautājumu veidu valodas funkcijām, pētījuma rezultāti uzrāda, ka atklātie jautājumi pieprasa izskaidrot instrukcijas, precizējumus vai definīcijas, un slēgtie jautājumi pieprasa pozitīvas vai negatīvas atbildes, tādējādi pārvadot transakcionālo valodas funkciju. Šajā gadījumā valodas funkcijas tiek noteiktas atkarībā no jautājuma veida. Turklāt, pašreizējais pētījums izrāda dažādas diagrammas un tabulas par pētījuma rezultātiem, kas varētu būt lielisks atbalsts izpratnes veidošanai par jautājumu izmantošanu lietotāju rokasgrāmatās tiešsaistē.",0
504,Kompānijas tēlveides lingvistiskās un paralingvistiskās iezīmes korporatīvajā tīmekļa vietnē,"Šajā darbā tiek atspoguļota uz lingvistikas teorijas balstīta pieeja deduktīvai satura analīzei kas ietver sevī viena uzņēmuma tīmekļa vietnes kvalitatīto un kvantitatīvo analīzi. Šī pētījuma mērķis bija noskaidrot kā lingvistiskās un paralingvistiskās iezīmes tiek izmantotas pozitīva korporatīvā tēla radīšanā. Darbības un īpašības vārdu analīze parāda, ka klientiem draudzīga un uz klientiem vērsta informācija kopā ar pozitīviem darbības un īpašības vārdiem rada pozitīvu uzņēmuma tēlu. Analīze liecina arī par to, ka konteksts ir ļoti svarīgs analizējot pozitīvos darbības un īpašības vārdus. Visas analizētās sadaļas satur četrdesmit deviņus darbības vārdus un trīsdesmit sešus īpašības vārdus, bet LIWC programma identificēja tikai astoņus darbības vārdus, kas atspoguļo pozitīvas emocijas. Līdzīgi, programma identificēja tikai divus pozitīvus īpašības vārdus, jo LIWC programma neiekļauj sevī satura konteksta analīzi.  Izņemot lingvistiskās iezīmes, arī paralingvistiskās tika izmantotas, lai izveidotu pozitīvu uzņēmuma tēlu. Luminor tīmekļa vietnē ir izmantotas arī četras krāsas – baltā, pelēkā, rozā un burgundijas, un tās tiek izmantotas positīvu emociju nodošanai. Arial fonts tika izmantots, lai radītu uzņēmuma dzīvespriecīgu un vispārēji pozitīvu tēlu.",0
505,Izlaiduma runu retorikas paņēmienu analīze,"Pētījuma mērķis ir noskaidrot kā trīs retorikas veidi - (ethos, pathos, logos) tiek pielietoti izlaiduma runu sfērā. Pētījums ir planots, lai atbildētu uz jautājumu, vai ir atšķirība starp izvelēto uzrunu retorikas profiliem atkarībā no to izveides laika. Pētījums ir lielakoties balstīts uz satura analīzi kā galveno metodi empīriskajai petījuma daļai. Darba analīzei tiek izmantotas desmit izlaiduma runas no ""Wellesley College"" arhīviem, kuras tika veiktas laika posmā no 1969 - 2017. Pētījums ir pieradījis, ka uzrunu veicēji dotajā laika posmā ir izmantojuši tās pašas retorikas stratēģijas, lai gan struktūriskie risinājumi uzrunām ir mainījušies 48 gadu laikā. Visām izvēlētajām runām ir loģiska struktūra un tie satur tādus retorikas paņēmienus kā idiomatiskus izteicienus, metaforas un citus ar mērķi uzsvērt galveno ideju kā arī darīt runu skanīgu un interesantu auditorijai.",0
506,Juridiskie termini vispārējās angļu-latviešu vārdnīcās,"Bakalaura darbā „Juridiskie termini vispārējās angļu-latviešu vārdnīcās” uzsvars ir likts uz ekvivalences veidu analīzi juridisko terminu ekvivalentiem latviešu valodā, kas ir ietverti vispārējās angļu-latviešu vārdnīcās. Pētījums vērsa uzmanību izvēlēto juridisko terminu iekļaušanai analizētajās vārdnīcās un trūkstošo terminu noteikšanu, lai noskaidrotu informācijas apjomu ekvivalences analīzei. Rezultāti norādīja, ka analizētajās vārdnīcās tika novērota gandrīz pilnīga ekvivalence, daļēja ekvivalence (konverģence un diverģence) un neatbilstoša ekvivalence; tomēr, visbiežākais ekvivalences veids bija gandrīz pilnīga ekvivalence, otrajā vietā ierindojās neatbilstoša ekvivalence, bet trešajā daļēja ekvivalence. Tika aplūkota un analizēta arī ekvivalentu diferencēšana izvēlētajā korpusā.",0
507,Patskaņu izrunas īpatnības skotu angļu valodā (korpusā SCOTS),"Skotijas vēsture un pašreizējie apstākļi ir multilingvāli un tur lietotā angļu valoda atšķiras no citur lietotajām angļu valodas paveidiem ar tās izrunas modeli. Šī darba mērķis ir patskaņu izpēte skotu standarta angļu valodā, lai raksturotu tās patskaņu sistēmu salīdzinājumā ar standarta britu angļu valodu un novērotu kādas iespējamās līdzības. Šī mērķa sasniegšanai izmantotā metode ir patskaņu formantu akustiskā kvantitatīvā analīze, kurai paraugi ņemti no Skotu Tekstu un Runas Korpusa (Scottish Corpus of Texts&Speech). Pētījuma rezultāti atklāj, ka skotu angļu valodas lietotājiem ir atšķirīgi patskaņu inventāri un patskaņu artikulācijas veids var atšķirties starp dažādām lietotāju grupām. Turklāt daži no patskaņiem, ko skotu angļu valodas lietotāji izmanto, ir atrodami arī standarta britu angļu valodā. Tātad, dialektā pastāv patskaņu izrunas variācijas, un valodas lietotāji izmanto vairākus standarta britu angļu valodas patskaņus.",0
508,Pareizrakstības variācijas angļu valodas tīmekļa tekstu korpusa reģistros (CORE),"Angļu valodas nacionālās variācijas ir kā puzle, pat dzimtās valodas runātājiem, jo ir daudzas nacionālās variācijas un ir atšķirības ikkatrā no tām. Pētījums balstīts uz divām populārākajām Angļu valodas variācijām – Amerikāņu un Britu Angļu valodu. Pētījuma mērķis ir izpētīt Angļu valodas pareizrakstības atšķirības nacionālajās variācijās, CORE tekstos. Pētījuma jautājums: vai Amerikāņu un Britu pareizrakstība CORE tekstos strikti atbilst Amerikāņu vai Britu pareizrakstības variācijām? Pētījuma metode ir kvalitatīvā un kvantitatīvā korpusa analīze. Darba analīze ir balstīta uz vārdlietojumu biežumu CORE tekstos. Analizējamie vārdi ir no Davies tabulas.  Analīzē ir atspoguļoti statistiskie dati ar vārdlietojuma biežuma palīdzību, un arī īpašie gadījumi, kur analizētie vārdi nav lietoti to ierastajā nozīmē. Pētījuma rezultāti parāda, ka Britu vārdi ir izmantoti Amerikāņu tekstos un arī Amerikāņu vārdi ir izmantoti Britu tekstos CORE corpusā. Tas nozīmē, ka pareizrakstība Britu un Amerikāņu tekstos, strikti neatbilst Britu un Amerikāņu pareizrakstības variācijām CORE tekstos.",0
509,Korpusa datu izmantošana mūsdienu mācību vārdnīcās angļu valodā,"Mūsdienu leksikogrāfijā liela nozīme tiek piešķirta dažādiem korpusa izmantošanas paņēmieniem. Korpuss atklāj raksturīgākās valodas iezīmes un sniedz informāciju par  noteiktu vārdu un frāžu leksiskajām pazīmēm. Bakalaura darbā pētīta korpusa datu izmantošana Longman, Oxford un Macmillan mācību vārdnīcās angļu valodā. Salīdzinošā analīze tika pielietota, lai salīdzinātu korpusa datu izmantošanu izvēlētajās vārdnīcās. Pētījuma rezultāti norādīja, ka korpusa datu izmantošana izvēlētajās vārdnīcās atšķiras  diezgan pamanāmi, papildus tam rezultāti pierādīja, ka korpuss ir neaizstājama mūsdienu leksikogrāfijas sastāvdaļa. Tā kā pētījumam tika izvēlētas tikai trīs mācību vārdnīcas, ir ieteicams veikt plašākus pētījumus par korpusa datu izmantošanu citās vārdnīcās. Atslēgvārdi: korpuss, leksikogrāfija, dati, mācību vārdnīcas, salīdzinošā analīze",0
510,Idiomu analīze rakstos par Brexit,"Šajā Bakalaura darbā tiek veikta idiomu lietojuma analīze The Independent un The Telegraph rakstos par Brexit. Brexit tēma tika izvēlēta, ņemot vērā šī brīža politisko situāciju, Apvienotajai Karalistei stājoties ārā no Eiropas Savienības. Pētījuma korpuss sastāv no 20 The Independent un The Telegraph rakstiem, kurās tika atrastas 61 idioma. Pētījumā tika pielietotas kvalitatīvās un kvantitatīvās pētniecības metodes, lai noteiktu biežāk pielietotos idiomu tipus izvēlētajos rakstos. Tika secināts, ka visbiežāk pēc uzbūves izmantotas ir idiomas ar darbības vārdiem un pēc semantiskā aspekta, visbiežāk izmantotas ir pilnīgās idiomas. Visbiežākais idiomu pielietojuma mērķis ir izvairīties no gariem aprakstiem un paskaidrojumiem.",0
511,"Īrijas vēstures attēlojuma īpatnības Džozefa O'Konnora romānā ""Jūras zvaigzne"" un Sebastiana Barija romānā ""Slepenie raksti""","Šajā maģistra darbā tiek pētītas Īrijas vēstures attēlojuma īpatnības divos romānos – Džozefa O’Konnora romānā “Jūras zvaigzne” un Sebastiana Barija romānā “Slepenie raksti”. Darba mērķis ir analizēt veidus, kā šie romāni ataino nozīmīgus īru vēstures notikumus, Lielo badu un ceļu uz Īrijas neatkarību, kā arī veidus, kādos tiek problematizēta patiesa un objektīva attēlojuma iespējamība. Abi rakstnieki pēta tādus jēdzienus kā atmiņu, traumu, narativitāti un vēstures attēlojuma ticamību, uzsverot naratīvu veidošanas procesu un valodas nepietiekamību traumas atainošanai, kā arī aicina lasītājus kritiski apdomāt naratīvus, pētot dažādu faktoru ietekmi uz tiem.",0
512,Jiņ un Jan un piecu elementu teorijas izcelsme un attīstība no Šan līdz Haņ dinastijai,"Bakalaura darbs “Jiņ un jan un Piecu elementu teorijas izcelsme un attīstība no Šan līdz Haņ dinastijai” pēta jiņ un jan un Piecu elementu teorijas veidošanos Ķīnas vēsturē – ar nelielu ieskatu jau no aizvēstures laikiem līdz Haņ dinastijas beigām. Darbā tiek aplūkota jiņ un jan un piecu elementu izveidošanās, kā arī tālāka pilnveidošanās un attīstīšanās, tajā ietverot arī Karojošo valstu periodā izveidoto Jiņ un jan domātāju skolu un tās līderi Dzou Jeņ. Tāpat tiek pētītas pārmaiņas, ko jiņ un jan un Piecu elementu teorijai nesa Cjiņ un Haņ dinastijas laiks. Tēma ir aktuāla, jo ir svarīgi izprast, kādā veidā, kad un kāpēc senatnē izveidojās šīs teorijas, kuras laika gaitā kļuva par nozīmīgiem aspektiem Ķīnas vēsturē, kultūrā, sadzīvē un reliģijā, kā arī ieviesa svarīgas idejas dažādās citās Ķīnas un arī pasaules filozofijās, zinātnēs, piemēram, medicīnā, un citās nozarēs. Bakalaura darba mērķis ir izpētīt jiņ un jan un Piecu elementu teorijas pirmsākumus un vēsturi, veidošanās cēloņus un apstākļus, un nozīmi senatnē un apkopot informāciju par šo tematu. Darbs sastāv no trijām daļām. Pirmajā daļā ir apskatīta ķīniešu filozofiskās domas veidošanās pats pirmsākums, kā arī jiņ un jan un piecu elementu izcelsme. Otrajā darba daļā tiek aplūkota Džou dinastijas otra puse, kad izveidojas Simts domātāju skolas. Padziļināti aprakstīta ir Jiņ un jan domātāju skola un šīs skolas zināmākais filozofs Dzou Jeņ. Trešajā daļā tiek aplūkotas pārmaiņas Cjiņ un Haņ dinastijās, kas ietekmēja jiņ un jan un Piecu elementu teoriju, kā arī to domātāju skolu.  Darba pamatteksta kopējais apjoms ir 49 lapas.",0
513,Caurviju prasmju attīstīšana zobārstniecībā: satura un valodas integrētā apguve,"Caurviju prasmju attīstība ir nozīmīga mūsdienu izglītības sastāvdaļa. Tā var tikt sasniegta ar dažādu paņēmienu palīdzību, piemēram, satura un valodas integrētās apguves veidā. Šī maģistra darba mērķis bija izpētīt, kā zobārstniecības un medicīnas jomās studējošie iegūst mācību satura zināšanas, izmantojot angļu valodu kā profesionālās komunikācijas līdzekli. Situācijas izpētes metodoloģija sastāvēja no novērojumu veikšanas, anketēšanas, kā arī no rakstveida materiālu analīzes. Pētījuma rezultāti parādīja, ka caurviju prasmes medicīnā un zobārstniecībā tiek attīstītas, taču nepietiekami, jo studiju procesā tiek vērsta nepietiekama uzmanība informācijas un tehnoloģiju prasmju un līderības attīstīšanai, kas varētu ietekmēt studentu motivāciju. Lai esošo situāciju uzlabotu, būtu nepieciešams veltīt vairāk uzmanības caurviju prasmju iekļaušanai augstāko izglītības iestāžu mācību saturā, kā arī augstāko izglītības iestāžu pasniedzēju apmācībai.",0
514,Lingvistiskās pazīmes tvītos,"Mūsdienās, gan personiskajā, gan profesionālajā dzīvē liela nozīme ir komunikācijas prasmēm. Dažādas sociālās platformas kā, piemēram, Tviters sniedz iespēju komunicēt efektīvak, dalīties ar nozīmīgu informāciju un publiski izteikt savu  viedokli. Bakalaura darba mērķis ir izpētīt lingvistiskās iezīmes, kas raksturo tvītus. Kā pētījuma objekts tika izvēlēti politiķa ASV prezidenta Donalda Trampa tvīti. Pētījuma materiāli sastāvēja no 100 nejauši izvēlētiem tvītiem.  Tika pielietotas divas pētījuma metodes – diskursa analīze un vārdu biežuma analīze. Diskursa analīzes metode tika pielietota ar mērķi noteikt Donalda Trampa valodas lietojuma paradumus. Savukārt,  vārdu biežuma analīzes metode ļāva noteikt visbiežāk izmantotās lingvistiskās iezīmes. Iegūtie rezultāti liecina, ka galvenās gramatiskās iezīmes, ko Donalds Tramps lieto tvītos ir augstas modalitātes darbības vārdi kā arī stāstījuma un izsauksmes teikuma veidi. Savukārt, no leksiskajām iezīmēm, Donalds Tramps liek uzsvaru uz personvietniekvārdu lietojumu, kā arī pielieto  dažādus izteiksmes līdzekļu kā, piemēram, metaforas.",0
515,Aviokompāniju reklāmu raksturojums sociālo tīklu tīmekļa vietnēs Facebook un Twitter,"Reklāma ir profesionālā diskursa žanrs, kas tiek izmantots komunikācijai ar sabiedrību. Mūsdienās internets un sociālo tīklu tīmekļa vietnes tiek bieži izmantotas reklāmas nolūkos. Šī pētījuma mērķis bija analizēt lingvistiskās un paralingvistiskās iezīmes sociālo tīklu tīmekļa vietnēs Facebook un Twitter publicētajās aviokompāniju reklāmās. Pētījums tika balstīts uz Kuka (Cook, 1992) piedāvāto diskursa analīzes modeli, kas ietver teksta un konteksta analīzi. Pētījuma rezultāti parādīja, ka šo reklāmu tekstos izmantotā valoda ir vienkārša un lasītājam draudzīga, kas ir panākts, pārsvarā izmantojot vienkāršus teikumus, kā arī lietojot kontrakcijas un saīsinājumus. Tā arī imitē sarunu ar lasītāju pirmās un otrās personas vietniekvārdu, kā arī pavēles un jautājuma teikumu lietojuma dēļ. Tekstos tiek izmantoti īpašības vārdi, idiomas un metaforas, kas padara valodu lasītājam pievilcīgu. Reklāmu teksti satur tādas paralingvistiskās iezīmes kā emocijzīmes, lielo burtu lietojumu un izsaukuma zīmes, kas imitē sejas izteiksmes, žestus, intonāciju un izceļ atsevišķas teksta daļas. Tipiska šo reklāmu iezīme ir hipersaišu un mirkļbirku lietojums. Attēli ir svarīgi šo reklāmu elementi, jo tie atspoguļo un papildina reklāmu tekstos pausto domu, un to mērķis ir piesaistīt adresātu uzmanību un radīt viņos interesi. Pētījuma rezultāti ļauj secināt, ka aviokompāniju reklāmās identificētās lingvistiskās un paralingvistiskās iezīmes palīdz sasniegt reklāmu komunikatīvos mērķus, proti, reklamēt kompānijas un to pakalpojumus, radīt cilvēkos interesi par piedāvātajiem pakalpojumiem, modināt viņos vēlmi ceļot un pārliecināt viņus iegādāties lidojumus.",0
516,Vārdu šķiru lietojums mikrobloga vietnes 'twitter.com' ziņojumos,"Bakalaura darbs ir veltīts vārdšķiru absolūtā un relatīvā biežuma variācijām specializētajā tvītu korpusā VerUn, kas tika izveidots šī darba ietvaros. Bakalaura darba mērķis ir izpētīt lietvārdu un darbības vārdu lietojuma variācijas, kā arī absolūto un relatīvo biežumu politiskiem tematiem veltīto tvītu korpusa VerUn divos apakškorpusos: apstiprināto kontu tvītu apakškorpusā Ver un neapstiprināto kontu tvītu apakškorpusā Un. Lai sasniegtu mērķi, bakalaura darbā tika izmantota minētā korpusa kvantitatīvā analīze, izmantojot programmas CLAWS un AntConc. Rezultāti liecina, ka lietvārdu lietojums ir biežāks gan apstiprinātajos, gan neatpstiprinātajos kontos (63% un 55%), taču neapstiprinātajos kontos lietvārdu biežums ir vismaz 2 reizes lielāks un darbības vārdu – 3 reizes. Lielākās atšķirības tika pamanītas visbiežāk lietotajos īpašvārdos.",0
517,Ķīnas porcelāns 17. un 18. gadsimtā,"Bakalaura darba tēma ir “Ķīnas porcelāns 17. un 18. gadsimtā”. Darba mērķis ir izpētīt porcelāna izgatavošanas aizsākumus, kā arī 17. un 18. gadsimta galvenos vēstures notikumus saistībā ar porcelāna izgatavošanu, noskaidrot - simbolu nozīmi zīmējumos un krāsās uz porcelāna. Bakalaura darbs sastāv no piecām daļām. Pirmā darba nodaļa aprakstīta par porcelāna evolūciju un izgatavošanu no Sja līdz Cjin dinastijai. Otrā darba nodaļa ir par 17. un 18. gadsimta vēstures galvenajiem notikumiem. Trešajā darba nodaļā sīkāk izskatītas porcelāna izgatavošanas īpatnības. Ceturtajā darba nodaļā apskatīti 6 svarīgākie zīmogi. Piektā darba nodaļa apraksta par porcelāna krāsu un ornamentu simbolisko nozīmi. Beigās pielikums ar bildēm, lai labāk attēlotu brīnišķīgos porcelāna izstrādājumus. Darba apjoms ir 45.lpp",0
518,Humors „Laipni lūdzam Nakts ielejā” (Welcome to Night Vale) aplādēs,"Daiļliteratūrā humoru rada dažādi lingvistiskie un stila izteiksmes līdzekļi, no kuriem vairums ir plaši izpētīts. Tomēr mūsdienās popularitāti ir guvis jauns komisku stāstu prezentēšanas formāts – interneta radio aplāde – kura stilistiskās un stāstījuma īpatnības joprojām tiek pētītas salīdzinoši minimāli. Tādēļ šī darba mērķis ir noskaidrot kā humors tiek veidots komēdijas aplādē „Laipni lūdzam nakts ielejā” (Welcome to Night Vale). Lai to panāktu, tika veikta četru „Laipni lūdzam nakts ielejā” epizožu tekstu analīze. Pētījums atklāj, ka humoru šajā aplādē lielākoties veido hiperbolas, epiteti, atkārtošanās un paradokss. Katrs no šiem stila izteiksmes līdzekļiem sagroza komunikācijas normas vai arī provocē lasītāja vispārējo zināšanu un žanra izpratnes shēmas. No tā izriet secinājums, ka humors aplādē „Laipni lūdzam nakts ielejā” galvenokārt ir balstīts lingvistiskajā inkongruencē starp formu un kontekstu.",0
519,Intermedialitāte P. Handkes darbos,"Intermedialitāte – mākslu mijiedarbība, kas pieprasa estētisko izpratni un pamatojumu. Daudzi 20. gs. autori atsaucās uz pagātnes māksliniekiem un mākslas darbiem, kuri kļūst par iedvesmas avotu un turpmāk par estētiskām pozīcijām. Īpaši lielu iespaidu un ietekmi uz rakstniekiem 20. gs. literatūrā atstāj franču gleznotājs, klasiskā modernisma tēvs Pols Sezans. Viens no iedvesmotajiem rakstniekiem ir austriešu rakstnieks un dramaturgs Pēteris Handke. Šī darba mērķis ir izpētīt intermedialitāti, t. i. vārda un attēla attiecības, izskatīt, aprakstīt literārās mākslas un glezniecības saiknes problemātiku P. Handkes darbos. Analīze tiek veikta, izmantojot Pētera Handkes darbu Senviktuāra kalna mācība (oriģinālais nosaukums: Die Lehre der Sainte-Victoire). Intermedialitāte ir neatņemams literāro darbu pavadonis.",0
520,Reklāmrakstu diskursa analīze,"Šis darbs ir veltīts reklāmrakstu diskursa analīzei, kas tiek uzskatīti par reklāmas tipu, kas līdzinās redaktora slejai. Pētījuma mērķis bija identificēt līdzekļus, kas tiek izmantoti reklāmrakstu divkāršo funkciju sasniegšanai. Tika apgalvots, ka, lai gan reklāmas forma atgādina redaktora sleju, to raksturo dažādi lingvistiskie un paralingvistiskie līdzekļi, kas ir raksturīgi reklāmai. Paveiktā diskursa analīze atklāja, ka analizētajiem reklāmrakstiem bija jaukta žanra iezīmes, kas apvienoja reklāmas mērķus ar informatīviem, kuri faktiski papildināja viens otru. Reklāmas mērķis tika sasniegts, izmantojot epitetus, kas pozitīvi novērtēja produktus; kā arī metaforas un citus valodas līdzekļus, kas izmantoti, lai pievērstu lasītāja uzmanību. Dažādi paralingvistiskie līdzekļi, piemēram, logotips, attēli un grafiskie stilistiskie izteiksmes līdzekļi arī palīdzēja sasniegt šo mērķi. Šis pētījums apstiprināja iepriekšējo pētījumu rezultātus; tādējādi var secināt, ka reklāmraksti ir līdzīgi redakcionālajai slejai, un tie ne tikai informē lasītāju par aprakstīta produkta priekšrocībām, bet arī reklāmē to, tāpēc būdami līdzīgi reklāmai.",0
521,Artūrs Holitschers un viņa ceļojumu apraksti,"Šis bakalaura darbs apskata Artūra Holitschera ceļojumu aprakstus.  Darba mērķis ir analizēt viņa biogrāfiju un ceļojumus tā laika sabiedrības un literatūras attīstības tendenču kontekstā.  Pētījumā rezultātā tika secināts, ka Artūrs Holitschers ienesa nozīmīgu ieguldījumu 20. gadsimta ceļojumu aprakstos un aprakstīja ne tikai arhitektūru, plisētas un valstis, bet arī sociālās un politiskās problēmas. Kā arī ņemot par piemēru viņa darbus, tos var uzskatīt gan par reportāžām, gan par ceļojumu aprakstiem, gan par ceļvežiem. Tika konstatēts, ka ceļojumu literatūru var sadalīt divos virzienos: fikcionālie un nefikcionālie teksti.",0
522,Stāstījuma žanri un popularizācijas diskursa līdzekļi TEDxRiga runās,"Šis darbs ir izveidots, lai noteiktu visplašāk izmantotos stāstījuma žanrus izvēlētajās ar zinātni saistītājās TEDxRiga runās, kā arī salīdzinātu tajās atrodamās popularizācijas diskursa valodas raksturiezīmes, kuras iegūtas šī darba veidošanas laikā, ar Mattiello (2017) pētījumu, kas veikts saistībā ar citām TED runām. Pētījumā izmantotā metode ir satura analīze. Pētījuma rezultāti liecina, ka stāstījumi ir neatņemama TED runu žanra sastāvdaļa un atstāstījumi ir visplašāk izmantotais stāstījumu žanrs analizētājās runās. Pētījumā iegūtie rezultāti ļauj spriest, ka TEDxRiga runas nopietni neatšķiras no citām TED runām sev piemītošās pamatstruktūras un valodas raksturiezīmju ziņā, jo visās runās tiek izmantots humors, sarunvaloda, un neformāls reģistrs.",0
523,Eiropas Savienības oficiālās tīmekļa vietnes teksta lingvistiskā analīze,"Digitālā komunikācija pēdējās desmitgadēs kļūst aizvien nozīmīgāka. Neskatoties uz to, ka daži pētījumi par valodu tīmekļa vietnēs un digitālo saziņu jau ir veikti, joprojām ir daudz jautājumu, kurus nepieciešams izpētīt. Šī darba mērķis bija analizēt Eiropas Savienības oficiālo tīmekļa vietni no lingvistikas viedokļa. Darba izstrādē izmantotas sekojošas pētījuma metodes: literatūras apskats, lingvistiskā analīze, kvalitatīvā izpēte, hermeneitika un semiotiskā analīze. Pētījuma rezultāti parādīja, ka Eiropas Savienības tīmekļa vietnei ir divi mērķi, pirmais – tikt izlasītai: informēt, izglītot vai izklaidēt, un otrais – rosināt uz rīcību. Tika secināts, ka atgriezeniskā saite tiek pastāvīgi veicināta Eiropas Savienības oficiālajā tīmekļa vietnē. Atslēgas vārdi: tīmekļa vietne, Eiropas Savienība, lingvistiskā analīze, semiotika, sintakse, semantika, pragmatika",0
524,Lingvistiski-pragmatiskā nozīme reklāmas stratēģijās,"Pašreizējā bakalaura darba mērķis ir raksturot, kā un kādas reklāmas stratēģijas tiek piemērotas reklāmām ""Starbucks"" un ""Costa Coffee"", kā arī aprakstīt pragmatiskos un semantiskos elementus, kas ietverti katrā gadījumā, un tā pārstāvētajā stratēģijā. Bakalaura darba galvenais mērķis ir apspriest reklāmu pamatjēdzienu, jo uzņēmumi mēdz uzrādīt informāciju, ko var saprast vairākos veidos. Reklāma ir mārketinga stratēģija, kurai piemīt spēja parādīt vairākas nozīmes, lietojot vārdu krājumu, vizuālos materiālus un stratēģijas, kas palīdz uzrunāt konkrētu sabiedrības daļu. Datu analīzes metode ir gadījumu izpēte, analīzei tika izvēlēti divi lieli un populāri uzņēmumi (""Starbucks"", ""Costa Coffee""). Reklāmas gadījumi tika atlasīti un grupēti pēc piederības uzņēmumam un tālāk sadalīti mazākās grupās saskaņā ar reklāmas stratēģijām. Pētījuma rezultāti rāda, ka ""Starbucks"" un ""Costa Coffee"" uzrunā vienādas mērķauditorijas, ar tādām pašām reklāmu stratēģijām. Tika nošķirts, ka ""Magic Ingredients"" un ""Snob Appeal"" bija visbiežāk lietotās stratēģijas. Abas minētās stratēģijas atbilst uzņēmumu popularitātei un lielumam, jo tās koncentrējas uz atmosfēras radīšanu, kas sastopama augstākajos sabiedrības līmeņos. Tika secināts, ka būtu nepieciešams analizēt lielāku reklāmu skaitu un izpētīt korelāciju starp vizuālo materiālu (krāsu, formu, izvietojumu, utt.) un reklāmas tekstu. Tēmas izpētes laikā tika konstatēti vairāki šķēršļi, jo vecāki reklāmas kampaņu materiāli internetā nav pieejami, un lieliem uzņēmumiem ir tendence reklamēt vizuālos materiālus ar ļoti mazu daudzumu, vai bez teksta, tādējādi samazinot izmantojamo reklāmu skaitu analīzē.",0
525,"Rīgas motīvi A. Garrosa, A. Jevdokimova, A. Ļevkina un S. Daņiļinas darbos.","Maģistra darbs ir veltīts Rīgas krievu literatūras izpētei laika posma no 1988. gada līdz mūsdienām. Darba mērķis ir izdalīt un analizēt Rīgas teksta galvenos aspektus un kategorijas katra izskatītā rakstnieka darbos un noteikt Rīgas kā mākslinieciska fenomena nozīmi literatūrā, tā specifiku, īpatnības, atšķirības, redzējumus, personāžus un toposus.  Darbs sastāv no četrām nodaļām. Pirmajā nodaļā tiek atspoguļoti pilsētas teksta un Rīgas teksta teorētiskie jautājumi, kā arī tiek veikts Rīgas krievu literatūras apskats un analīze laika posmā no 1988. līdz 2018. gadam. Otrajā nodaļā tiek petīti rakstnieku A. Garrosa un A. Jevdokimova darbi, trešā nodaļa ir veltīta S. Daņiļinas Rīgas stāstu analīzei un ceturtā nodaļa – A. Ļevkina daiļradei.  Pētījums var ieinteresēt gan filologus, kas pēta pilsētas tekstu literatūrā, gan tos, kas interesējas par mūsdienu krievu literatūru.",0
526,"Pavisam briesmīgā ""Jaunā avīze"". Skrejlapa par bada katastrofu Kurzemes hercogistē 17.gadsimta sākumā","Pavisam briesmīgā “Jaunā avīze”. Skrejlapa par bada katastrofu Kurzemes hercogistē 17. gadsimta sākumā. Maģistra darbs. Autore Māra Kairiša, darba vadītāja Dr. phil. Dzintra Lele-Rozentāle, zinātniskais konsultants Dr. phil. Manfrēds fon Betihers (Manfred von Boetticher). Darbā tiek aprakstīta un analizēta situācija senās Livonijas teritorijā, Latvijas un Vācijas sociālās attiecības 17.gadsimta sākumā, bada katastrofa un kanibālisms,  informācijas nodošana agrīnajā mūsdienu periodā un galvenā avota teksta valodas iezīmes, pētot vācu mācītāja Frīdriha Engelkena 1602.gadā  rakstītu tekstu par notikumiem Kurzemes hercogistē, kur viņš pildīja mācītāja pienākumus. Raksts tika izdots skrejlapas veidā Vācijā 1603.gadā. Darbā atbildētie jautājumi: 1. Kādi vēsturiskie notikumi noveda pie bada katastrofas Latvijas teritorijā (Kurzemes hercogistē) 17. gadsimta sākumā? 2. Kā tika izplatītas ziņas 17. gadsimta sākumā? Kā ir radušās skrejlapas? 3. Vai aprakstīto notikumu var uzskatīt par kanibālismu? 4. Kādā vēsturiskajā valodas attīstības periodā teksts ir iedalāms? Tika secināts, ka pie bada katastrofas noveda kari Latvijas teritorijā, precīzāk, zviedru-poļu karš, kā rezultātā zemniekiem nebija pārtikas, kas, iespējams, bija iemesls cilvēku gaļas lietošanai pārtikā. 27 no 28 skrejlapā aprakstītajiem gadījumiem ir kanibālisms. Sakarā ar grāmatu drukas atklāšanu 1450.gadā, informācijas izplatīšana bija kļuvusi ērtāka, pieejamāka un lētāka, tāpēc skrejlapas bija viens no veidiem ātri izplatīt informāciju. Teksts iedalāms agrīnā mūsdienu augšvācu valodas vai jaunās augšvācu valodas stadijā, taču tajā novērojamas arī senākās vācu valodas attīstības perioda iezīmes.",0
527,Populāru dziesmu nosaukumu analīze,"Bakalaura darbs “Populāro dziesmu nosaukumu analīze” veidots, fokusējoties uz vispopulārāko (pamatojoties uz Billboard žurnālā apkopotajiem datiem) ASV dziesmu nosaukumiem. Galvenais uzdevums bija veikt stilistisko analīzi, kura vērsta uz gramatiskajiem līdzekļiem un leksikas izvēli šajos nosaukumos. Darba mērķis ir iztirzāt dominējošās tendences dziesmu nosaukšanā 2000., 2010. un 2017. gados, apcerēt žanra svarīgumu tajā un izpētīt valodnieciskās īpašības, kas piemīt šīm dziesmām. Tas tika darīts ar pamatotās teorijas palīdzību, kā arī kvalitatīvo un kvantitatīvo analīzi. Darba gaitā tika secināts, ka marķētiem elementiem, kuri tiek izmantoti žanra specifikas vai izpildītāja vēlmes panākt individuālu lokālo stilistisko efektu dēļ, dziesmu nosaukumiem piemīt vizualizācijas funkcija, kas nodrošina to izcelšanos citu dziesmu starpā.",0
528,Dažādi videospēļu žanri kā literāri darbi,"Žanrus var izmantot, lai efektīvi kategorizētu darbus dažādās sfērās, taču šī pētījuma uzsvars ir uz salīdzinājumu tieši starp divām konkrētām nozarēm – sen pastāvošo daiļliteratūru un nesen izveidojušos videospēļu industriju.  Mērķis ir analizēt videospēles no literāra skatupunkta, nosakot, vai starp abiem pastāv līdzības, un kādas tās ir. Šī pētījuma fokusā ir pieci literāro žanru veidi un to iezīmes, kam seko to meklējums un analīze sešās videospēlēs. Lai iegūtu rezultātus, tika pielietoti žanru pētījumi, interpretēšana, naratīva salīdzinājumi un analīze. Pētījuma iznākums liecināja par to, ka lielākā daļa izvēlēto literāro žanru īpašību bija sastopamas arī atbilstošajos videospēļu žanros, novedot pie secinājuma, ka iepriekš minētā izveidē, šīs īpašības ir tikušas ņemtas vērā vai ir izmantotas kā pamats.",0
529,"Vēstule starp faktu un fikcionalitāti Margas Berkas ""Sommer in Lesmona""","Darba nosaukums ir «Vēstule starp faktu un fikcionalitāti Margas Berkas „Sommer in Lesmona “. Darba galvenais pētījuma objekts ir grāmata „Vasara Lesmonā”, kā arī šīs grāmatas autore Marga Berka. Darba mērķis bija noskaidrot, vai šī grāmata, kuras pamatā ir jaunas meitenes rakstītas vēstules  ir uzskatāms par fikcionālu tekstu, vai arī tas tomēr ir attiecināms uz kultūrvēsturisku dokumentu, kas ir tapis 19. gadsimta beigās. Šajā darbā tika aprakstīta Margas Berkas vai īstajā vārdā Magdalēnes Pauli biogrāfija un viņas dzīves galvenie notikumi. Nākamajos darba punktos tika aprakstīta grāmata  „Vasara Lesmonā” un nozīmīgi fakti, kas ir grāmatas pamatā.  Lai noskaidrotu pie kāda teksta tipa ir attiecināms Margas Berkas darbs, tika apskatīti vairāki romāna žanra paveidi , tā pazīmes un uzbūve. Atsevišķs darba punkts ir veltīts Vēstuļu teorijai un Margas Berkas sarakstīto vēstuļu analīzei un izpētei balsoties uz aktuālo vēstuļu teoriju un tiek sniegts ieskats par galvenajām vēstuļu tēmām.  Izpētot Margas Bergas vēstules tika secināts, ka tās ir autentiskas, taču vēlāk tās tika apstrādātas, tājās tika mainīti cilvēku vārdi un daži fakti tika izdomāti, noņemti nost vai aizstāti ar citiem notikumiem. Darba gaitā tika secināts, ka vēstules, kas ir šī darba pamatā var tikt uzskatītas par kultūrvēsturisku dokumentu, autores pašportretu un atmiņu apkopojumu . Šajā grāmatā ir ietvertas vēstules, kas tika rakstītas sākot no 1893. gada 30. jūnija un līdz pat 1896. gada 15. martam.",0
530,Klasiskās kultūras tēli kā alūzija uz homoseksualitāti modernajā literatūrā,"Savā darbā aplūkoju dažu populārāko antīkās kultūras tēlu lietojumu XX un XXI gadsimta literatūrā – dzejā un prozā. Izvēlētajos darbos šo tēlu loma ir norādīt uz darba autora vai varoņa homoseksuālajām interesēm. Šo tēlu izvēli noteikusi to izmantošanas tradīcija homoseksuālajā ‘kopienā’ iepriekšējos gadsimtos, it īpaši XIX gadsimtā, kad veidojusies šādu referenču, ‘kodu’, ‘ikonu’ bāze, uz kuru balstās arī XX un XXI gadsimta autori. Savā darbā mēģinu izsekot šai tradīcijai – kopīgām atsaucēm, kam saknes meklējamas antīkajā kultūrā un kas vieno autorus cauri gadsimtiem. Tieši šādas kopīgas references ir tās, kas ļauj runāt par kopīgu ‘kultūru’, ‘valodu’, kuru saprot un spēj nolasīt izglītots un ieinteresēts lasītājs. Taču šīs alūzijas darbojas arī plašākā auditorijā, kas ir pazīstama ar minētajiem tēliem, to vēsturi, ‘biogrāfiju’.",0
531,Sieviešu loma Džona Faulza romānā „Franču leitenanta sieviete”,"Šī bakalaura darba tēma ir ""Sieviešu lomas Džona Faulza romānā ""Franču leitnanta draudzene"". Šajā darbā tiek apspriesta sieviešu loma Viktorijas laika sabiedrībā, kā atsevišķu sfēru jēdziens ietekmēja sievietes lomu Viktorijas laikmetā, kāda bija sievietes loma saskaņā ar reliģiju  deviņpadsmitajā gadsimtā, kas tika sagaidīts no sievietēm Viktorijas laikmetā, kāda bija laulība Viktorijas laikmetā, kā sievietes tika attēlotas Viktorijas laika romānos un vai Faulza attēlojums atšķiras no tiem, un kādi ir Sāras, Ernestīnes un Poultnijas kundzes tēli Faulza romānā ""Franču leitnanta draudzene"" un kā viņi atbilst Viktorijas laikmetam. Šī darba mērķis ir izpētīt sieviešu lomas Džona Faulza romānā ""Franču leitnanta draudzene"". Lai sasniegtu šo mērķi, tiek pielietotas teorētiskās un praktiskās izpētes metodes. Teorētiskā daļa sastāv no attiecīgās literatūras teorijas analīzes  par Viktorijas laikmeta sievietēm. Bet empīriskā daļa sastāv no analīzes un kritikas par Džona Faulza romānu ""Franču leitnanta draudzene"", detalizēta grāmatas lasījuma, kā arī sieviešu lomas interpretācijas Faulza romānā ""Franču leitnanta draudzene"". Rezultāti, kas tika iegūti darba empīriskajā daļā, analizējot sieviešu lomas Džona Faulza romānā ""Franču leitnanta draudzene"" atklāja, ka romāna galvenais sievietes tēls Sāra ir pretrunā ar ideālo Viktorijas  laikmeta sievietes tēlu, bet Ernsetīne un Poultnijas kundze ir tipiskas Viktorijas laikmeta sievietes.",0
532,"""Jaunā Sieviete"" literatūrā Veimāras Republikas laikā","Šajā darbā es plaši strādāju ar terminiem „Sieviete“ un „Jaunā Sieviete“ . Šī bakalaura darba mērķis ir izpētīt periodu starp ""Zelta divdesmitajiem"", un no tā izrietošo ekonomisko krīzi un  līdz 20. gds trīsdesmitajiem  gadiem.  Šajā darbā tiek stāstīts par Veimāras Republiku laika posmā no 1918. līdz 1933. gadam (tas ir, starp novembrī revolūcijas Vācijā un nacistu varas sagrābšanu). Kā arī daudz laika būs veltīts „Jaunam Sievietes“ tēlam , ""jaunu sieviešu"" uzvedību Veimāras Republikā un sieviešu lineāru attīstību dažiem gadsimtiem.  Apkopojot  tā laika notikumus (pirmā Parlamenta proklamēšana,  ārpolitikas satraukumi, pirmā demokrātiskā konstitūcija), būs vieglāk saprast „Jauno sieviešu“ domāšanu.  Kā arī es koncentrēšos uz rakstniecesIrmgardu Keines dzīvi, lai saprastu, kādi notikumi viņu pamudināja uzrakstīt romānu ""Mākslīgā meitene"". Beigās būs atkārtoti uzsvērts, kādu  eksistenciāli dziļai nozīmei piemita „jaunām sievietēm“ Veimāras Republikas laikā, un kādā veidā tie ietekmēja Veimāras Republiku un visu pasaules vēsturi.",0
533,Migrācijas literatūra. Multikulturālā identitāte Vladimira Kaminera darbos,"Migrācija ir kļuvusi par mūsdienu pasaules neatņemamo daļu. Kultūru sajaukums rada īpašu starpkulturālu vai multikulturālu identitāti, kura ir spilgti izteikta migrantu literārajos darbos. Viens no nozīmīgākajiem Vācijas migrācijas literatūras pārstāvjiem ir Vladimirs Kaminers. Bakalaura darbā tika izpētīti un aprakstīti migrācijas literatūras un migrantu identitātes jēdzieni, autora-migranta multikulturālisma idejas, viņa darba Russendisko tēmas un valodas īpatnības un viņa vieta kulturālajā telpā.  Darba mērķis ir raksturot migrācijas literatūras identitātes jautājumu uz viena no tās pārstāvja Vladimira Kaminera piemēra. Analizējot viņa publisko dzīvi, balstoties uz intervijām un televīzijas pārraidēm, un izpētot darba Russendisko oriģinālo valodu un autora personību kā darba centrālo tēlu, pierādīt V. Kaminera hibrīdo identitāti. Pētījuma rezultātā tika apstiprināts fakts, ka multikulturālisms ir neatņemama migrantu identitātes īpašība. Balstoties uz Vladimira Kaminera personības un viņa darba Russendisko analīzes rezultātiem, tika secināts, ka migrācijas literatūra ir žanrs ar multinacionālu un multikulturālu raksturu, kurš ir cieši saistīts ar autora izcelsmi un identitāti.",0
534,Pētera Handke “Publikumsbeschimpfung” postmodernas un “postmoderniskas” spēļu formas,"Darbā „Pētera Handke “Publikumsbeschimpfung” postmodernas un “postmoderniskas” spēļu formas” aktualizēta mūsdienu pasaulē aizvien aktuālākā teātra tēma. Uzsvars likts uz postmodernisma pamataspektiem, ka arī Pētera Handke  īpašo skatu uz teātri.  Viens no darba svarīgākajiem aspektiem - noteikt kā “Publikumsbeschimpfung” ietekmēja teātra pasauli.",0
535,Ķermeņa tematizācija ekspresionistiskā stila vizuālajā mākslā,"Šis bakalaura darbs tiek koncentrēts galvenokārt uz neverbālo komunikāciju pirmajās ekspresionistiskā stila šausmu filmās, tas ir, Doktora Kaligari kabinets, Nosferatu: šausmu simfonija, Golems un kā viņš pasaulē nācis un Frankenšteins. Darbā tiek analizēti 3 kopēji faktori – galveno varoņu ķermenis un izvirzīts kas tajā ir ekspresionistisks, ķermeņa valoda kopā ar mīmiku un vairāki baiļu tipi šajās noteiktajās filmās. Šī bakalaura darba mērķis ir noteikt to vai neverbālā komunikācija ir tikpat veiksmīga filmās kā verbālā komunikācija, tādēļ darbam tika izvēlētas 3 klusās filmas un 1, tā paša laika, bet jau modernāka, filma ar balss pārraidi. Visas šīs filmas ir nesušas lielu ietekmi šausmu filmu žanram un bijušas kā piemērs turpmākajai šausmu filmu izveidei. Tālu laikā gan nevajag meklēt, jo šis bakalaura darbs jau parāda vienu tādu piemēru un tas ir Golems un kā viņš pasaulē nācis, no kura ietekmējās filmas Frankenšteins veidotājs.",0
536,"Dzīves telpa, tās organizēšana un mobilitāte: gadījuma izpēte par radniecību Darotkorgonā (Kirgizstāna)","Darbā aplūkota cilvēku sasaistība teritoriālā mērogā, pētot iekšējo un ārejo faktoru ietekmi uz radniecību, dzīves telpu un mobilitāti Kirgizstānas augtskalnes ciemā. Argumenēju, ka cilvēku saitēm ir teritoriāls raksturs; dažādām sasaistības formām ir nozīme ikdienā, kur radniecība tās strukturē pēc vecuma un dzimuma, kas ietekmē kā precību iespējas, tā mobilitāti: piemēram, vecāka vīrieša personas neesamība ģimenē atklāj sievietes ievainojamību. Vēršu uzmanību, kā sasaistība apšauba atsevišķas patības iespēju. Ciema iedzīvotājus vieno dalīta dzīves telpas uztvere, kas iekļauj tās nemitīgu pielāgošanu un īpašu sadarbību, ko ietekmē gan ganību sezona, gan biežās zemestrīces. Mājas celšana sasaucas ar ģimenes veidošanu, kas ir uzskatāma par ciema iedzīvotāja simbolikas nozīmīgu sastāvdaļu.  Atslēgas vārdi: dzīves telpa, radniecība, mobilitāte, sasaistība (relatedness), ievainojamība, Kirgizstāna",0
537,Kāds radošumam ar to sakars? Telpas pagaidu lietošanas loma Rīgas jaunā radošā kvartāla veidošanā,"Bakalaura darbs aplūko radošās telpas konstruēšanu, pagaidu lietošanas apstākļos, veidojot Jauno radošo kvartālu (JRK) Rīgā. Argumentējot, ka caur pagaidu lietošanas simbolisko un materiālo telpu kultūras industriju pārstāvji var realizēt individuālus un grupas mērķus, kā arī piekļūt pilsētvides resursiem. Galvenās datu gūšanas metodes ir strukturētas, nestrukturētas, līdzi došanās intervijas un līdzdalīgais novērojums.  Būtiskākie secinājumi atklāj, ka ar JRK teritorijas apguvi, kultūras darbinieki piedalās pilsēta veidošanā, kā arī piekļūst pilsētvides resursiem piešķirot vērtību pagaidu izmantojamas telpas materialitātei, kā arī uz sabiedrisko labumu orientētam kultūras darbam. Būtiskas ir savstarpējās attiecības JRK, tajā pašā laikā kvartāla veidotājus pavada nedrošības sajūta.",0
538,Rocības maksimizācijas stratēģijas Latvijas mājsaimniecībās,"Darba pētnieciskā tēma ir Latvijas mājsaimniecību labklājības nodrošināšanas stratēģijas pastāvošajā ekonomiskajā un sociālajā sistēmā Latvijā. Darba mērķis ir Latvijas mājsaimniecību ekonomiskās uzvedības izpēte un tās sasaiste ar nodokļu un sociālā atbalsta sistēmu Latvijā. Pētījumā analizēta piecu Latvijas mājsaimniecību ekonomiskā uzvedība, izmantojot tādus antropoloģiskos konceptus kā mājsaimniecība un mājsaimniecības stratēģijas. Pētījums apkopo piecu Latvijas mājsaimniecību finanšu datus, iknedēļas aktivitāšu datus un intervijas ar šo mājsaimniecību locekļiem. Rezultāti norāda, ka vairumā pētīto gadījumu mājsaimniecības neplāno un kopīgi nepieņem lēmumus par ilgtermiņa stratēģijām, kas veicina materiālo labklājību. Turpretim, dažas mājsaimniecību rīcības, piemēram, nodokļu optimizācija un sociālo pabalstu izmantošana, norāda uz iepriekš izsvērtu un daļēji plānotu darbību, kas veicina materiālo labklājību. Papildu tam, pētnieciskā darba rezultāti norāda, ka mājsaimniecības stratēģijas var tikt izmantots kā rīks ekonomiskās sistēmas pētīšanai.",0
539,Apes vietvārdi,"Bakalaura darba nosaukums ir „Apes vietvārdi”. Darba mērķis – iespējami vispusīga Apes pagasta un pilsētas vietvārdu analīze, izmantojot tam piemērotākos klasifikācijas veidus. Darba uzdevumos ietilpst apdzīvoto un neapdzīvoto vietu nosaukumu savākšana un to analīze. Bakalaura darbā analizēti aptuveni 265 autores savāktie Apes pagasta vietvārdi, no kuriem 87 analizēti jau agrāk. Apkopotais materiāls ir salīdzināts ar Jāņa Endzelīna ,,Latvijas PSR vietvārdu’’ I–II (1956, 1961), J. Endzelīna ,,Latvijas vietu vārdu’’ I (1922), kā arī ,,Latvijas vietvārdu vārdnīcasˮ visām līdz šim pieejamām četrām daļām.",0
540,Vīriešu tēlu izveides principi 20.gs. sākuma latviešu romānos,"Bakalaura darbā “Vīriešu tēlu izveides principi 20. gs sākuma latviešu romānos” analizētas maskulīnās teorijas, pētīti tēlu sistēmas izveides principi, bakalaura darbā salīdzinot trīs romānus: Andrieva Niedras “Līduma dūmos”, Jāņa Jaunsudrabiņa “Aija” un Andreja Upīša “Sieviete”. Bakalaura darbā tiek apskatīta latviešu romāna situācija 20. gs sākumā, un pētītas tēlu izveides mākslinieciskās tendences. Bakalaura darbs ietver vīriešu un sieviešu komparatīvu skatījumu. Teorētiskajā daļā ir dzimtes studiju pētījumi. Praktiskajā daļā ir vīriešu un sieviešu tēlu salīdzinājuma analīze. Bakalaura darba mērķis ir izprast kādi ir vīriešu tēlu izveides principi latviešu literatūrā 20. gadsimta sākumā. Darbā tiek izmantota salīdzinošā un aprakstošā metode.",0
541,"Rīcībspējas pielietošana ģimenes ārsta vizītes laikā: bēgļu pieredze Rīgā, Latvijā","Bakalaura darbs „Rīcībspējas pielietošana ģimenes ārsta vizītes laikā: bēgļu pieredze Rīgā, Latvijā”, apraksta bēgļu komunikāciju ar viņu ģimenes ārstiem. Pētījuma mērķis ir atklāt, kā caur ģimenes ārsta pakalpojumu pacienti iepriekš nepazīstamā medicīnas sistēmā iegūst prasmes risināt savas veselības problēmas. Pētījums ir strukturēts četrās nodaļās. Pirmā nodaļa kontekstualizē pētījumu un veido teorētisko pamatu datu analīzei. Metodoloģijas daļa apraksta pētījuma procesu lauka darba gaitā. Tam seko analīze par apkopotajiem datiem. Pēdējā daļa ir kopsavilkums, kas izvērtē pētījumu, un sniedz ieteikumus līdzīgu pētījumu realizācijai.",0
542,Terminoloģijas lietojums mobilo iekārtu lietošanas instrukcijās,"Maģistra darbā pētīts terminoloģijas lietojums mobilo iekārtu lietošanas instrukcijās. Darba mērķis ir izpētīt vienotas terminoloģijas pieejamību tehniskās nozares terminoloģijai, kura izmantota mobilo iekārtu lietošanas pamācībās. Pētījumā izmantotās metodes ir teorētisko materiālu (grāmatu un publikāciju) apskats un izmantotās terminoloģijas un tās tulkojumu analīze. Pētījuma rezultāti liecina, ka lielākajai daļai no atlasītajiem terminiem nav pieejams vienots tulkojums, vai termins darināts latviešu valodā, kas secīgi noved pie situācijas, kurā tulkotājs kļūst par valodnieku, kuram jādarina terminoloģiskās frāzes.",0
543,Latviskās identitātes meklējumi 20.gadsimta 90.gadu prozā,"Maģistra darbs analizē latviskās identitātes meklējumus 20. gadsimta 90. gadu prozā. Padomju Savienības sabrukums 1991.gadā iezīmēja politiski un ekonomiski nedrošu periodu. Šis periods rada identitātes krīzi. Tā laika rakstnieki reflektē par latvisko identitāti, vēsturi un nākotnes perspektīvām. Maģistra darbā analizēti rakstnieku Egīla Ermansona, Alberta Bela, Gundegas Repšes un Noras Ikstenas darbi. Maģistra darbs analizē kā jautājumi par latvisko identitāti, vēstures interpretācijām un nākotnes perspektīvām atspoguļojas 20. gadsimta 90 gadu prozā.",0
544,"Darbības vārda veida lietojums un nozīme krievu un latviešu valodā (par piemēru izmantojot I. Gončarova romānu ""Krauja"" un tā tulkojumu latviešu valodā).","Darbs ir veltīts darbības vārda veidu kategoriju nozīmes un lietošanas problēmām krievu un latviešu valodās, ņemot kā piemēru šīs svarīgās kategorijas funkcionēšanu I. Gončarova romānā „Krauja” un tā tulkojumā latviešu valodā. Pētījuma pamatā ir salīdzinošās pazīmes darbības vārdu pāriem abās valodās, iekļaujot pilnīgas un nepilnīgas darbības vārdus, kuri identificēti uz romāna un tā tulkojuma analīzes pamata. Romāna valoda spilgti parāda krievu valodas darbības vārdu funkcionālās-semantiskās iezīmes, bet romāna tulkojuma teksts, ko veikuši Elīna Zālīte un Pauls Dāle, kuri ir latviešu valodas zinātāji, nodrošina salīdzināšanai nepieciešamo pamatu.  Darbā ir divas daļās. Pirmajā daļā tiek apskatīti teorētiskie jautājumi, kuri ir saistīti ar darbības vārda veida problemātiku abās valodās, kā arī mākslinieciskās runas jautājumiem tulkojuma aspektā. Sekojoši otrajā daļā, saskaņā ar noteikto uzdevumu tiek apskatīts salīdzinošais  pilnīgo un nepilnīgo darbības vārdu pāru apraksts. Šis pētījums būs noderīgs lingvistiem un filologiem, kuri nodarbojas ar darbības vārdu veidu problemātiku salīdzinošā aspektā, kā arī I. Gončarova romānu valodas īpatnībām un to tulkojumiem.",0
545,"Priekšmetiskā pasaule J.Jaunsudrabiņa “Baltajā grāmatā” un “Zaļajā grāmatā”, un E.Birznieka-Upīša “Pastariņa dienasgrāmatā”. Motīva salīdzinājums","Bakalaura darbā „Priekšmetiskā pasaule J. Jaunsudrabiņa „Baltajā grāmatā” un „Zaļajā grāmatā”, un E. Birznieka-Upīša „Pastariņa dienasgrāmatā”. Motīva salīdzinājums” ir raksturota priekšmetiskā pasaule J. Jaunsudrabiņa un E. Birznieka-Upīša autobiogrāfiskajos darbos, pievēršot uzmanību arī laikmeta kontekstam – 19. gs. otrajai pusei.  No darbos ieraugāmajiem priekšmetiem raksturotas trīs priekšmetu grupas – ikdienā nepieciešamākās mēbeles (galds, gulta, krēsli u.c.), apgaismes priekšmeti un mūzikas instrumenti. Ar šo priekšmetu palīdzību iespējams raksturot darbos rādīto laikmetu, atklājot tā sadzīvi, kā arī tam raksturīgās izklaides iespējas. Darbā tiek veikts arī salīdzinājums, kuri priekšmeti dominē viena vai otra autora darbos.  Darbu noslēdz ieskats priekšmetiskajās telpās - baznīcā, skolā, pagalmā u.c.., rekonstruējot 19. gs. otrās puses laiktelpu Latvijas laukos. Tiek veikta arī šo telpu salīdzināšana, rādot, kādas tā ir J. Jaunsudrabiņam, kādas – E. Birzniekam-Upītim.",0
546,Īpatnējā leksika Roalda Dāla stāstā “LDM (Lielais Draudzīgais Milzis)” un tās tulkojums no angļu valodas latviešu valodā,"Maģistra darbā pētīta Roalda Dāla stāstā The BFG ietvertās īpatnējās valodas atveide Rūtas Randares tulkojumā latviešu valodā. Pētījuma mērķis ir noskaidrot, kāda ir stāstā ietvertā īpatnējā leksika un ar kādiem paņēmieniem tā atveidota tulkojumā latviešu valodā. Tika atlasīts vairāk nekā 400 īpatnējās leksikas vienību – neoloģismi, okazionālismi un valodas spēles. Darba izstrādes laikā tika gūts ieskats teorētiskajā literatūrā par šo stilistisko līdzekļu funkcijām un tulkošanas paņēmieniem, kā arī par bērnu valodu, bērnu literatūru un specifiskajām iezīmēm tās tulkošanā. Pētījumā secināts, ka ar leksiski gramatiskās atveides stratēģijas palīdzību latviešu valodā visveiksmīgāk izdevies tulkot okazionālismus, kas ataino bērnu runai līdzīgas valodas kļūdas. Citām īpatnējās valodas grupām tulkojumā nereti zaudēts humora efekts vai labskaņa.",0
547,Izaicinājumi Eiropadomes secinājumu tulkošanā latviešu un zviedru valodā,"Maģistra darba “Izaicinājumi Eiropadomes secinājumu tulkošanā latviešu un zviedru valodā” mērķis ir aprakstīt teorētiskās nostādnes un principus Eiropadomes secinājumu tulkošanā, kā arī noteikt visbiežāk un visretāk lietotās tulkošanas stratēģijas un īpašas pazīmes, kas novērojamas Eiropadomes secinājumu tulkojumos. Maģistra darbu veido četras daļas. Pirmajā daļā ir aplūkotas tulkošanas teorētiskās nostādnes. Darba otrajā daļā tiek iztirzātas īpašas pazīmes saistībā ar tulkojumiem ES institūcijās. Darba trešajā daļā ir aplūkota intervija ar Eiropas Savienības Padomes ģenerālsekretariāta Latviešu valodas tulkošanas nodaļas vadītāju Baibu Aleksejuku, kā arī sākotnējās izpētes rezultāti. Darba ceturto daļu veido Eiropadomes secinājumu un to tulkojumu latviešu un zviedru valodā kontrastīvā analīze, kurā ir aplūkotas praktiskās darba metodes, darba rezultāti un analīze.",0
548,Japāņu–latviešu valodas tulkošanas specifika – grūtības un stratēģijas,"Šobrīd novērojama tendence, ka Japānas un Latvijas savstarpējas attiecības kļūst tikai ciešākas. Tas atspoguļojas gan politikā, gan tūrismā, gan preču importa un eksporta pieaugumā, kā arī sabiedrībā redzamajā jaunā interesē par japāņu kultūru. Līdz ar to var spriest, ka nākotnē Latvijā tikai pieaugs pieprasījums pēc profesionāliem japāņu valodas tulkiem. Taču šeit mēs saskaramies ar problēmu, ka tulkošana konkrēti šajā valodu kombinācijā ir diezgan maz pētīta un ir pieejams salīdzinoši maz resursu, kas varētu tajā palīdzēt tulkotājiem. Darbs – “Japāņu – latviešu valodas tulkošanas specifika – grūtības un stratēģijas” apskata tuvāk galveno tulkošanas problemātiku šajā valodu kombinācijā. Tā galvenais uzdevums ir sniegt lasītājam īsu ieskatu dažādās japāņu valodas un kultūras niansēs, kas var sagādāt problēmas tulkojot šādus tekstus uz latviešu valodu, un ieteikt dažādus fundamentālus, bet efektīvus risinājumus un stratēģijas, kas var cerams atvieglot tulkotāja darbu šajā jomā. Tā kā abas kultūras ir ļoti dažādas, darbā ir mēģināts skatīties uz tulkošanas procesu no dažādiem skatpunktiem, kas var sniegt tulkotājam idejas strīdīgās tekstuālās situācijās. Darbs sastāv no trim daļām. Pirmā daļa apskata šim darbam aktuālās Japānas valodas un kultūras iezīmes, bet otrā daļa izceļ galvenos tulkošanas teorijas jēdzienus. Trešā daļa apvieno teoriju ar praksi, iesakot konkrētus risinājumus dažādām tulkošanas problēmsituācijām.",0
549,Speciālās leksikas tulkošanas problēmas galda lomu spēlē ''Dungeons and Dragons'',"Maģistra darbā “Speciālās leksikas tulkošanas problēmas galda lomu spēlē Dungeons & Dragons” aplūkota spēlē Dungeons & Dragons sastopamā speciālā leksika un ar tās tulkošanu saistītās problēmas. Darba teorētiskajā daļā ir apkopota informācija par jēdzienu “spēle” un vairākiem spēļu veidiem, sniegts ieskats spēles Dungeons & Dragons vēsturē un tās galvenajos elementos, kā arī apkopota informācija par speciālo leksiku un tai atbilstošajām tulkošanas stratēģijām. Darba praktiskajā daļā ir analizēts autores piedāvātais spēlētāja tēla raksturojuma terminu tulkojums un aprakstītas darba gaitā novērotās tulkošanas problēmas.",0
550,Literāru tekstu mašīntulkojumu un cilvēka tulkojumu no franču un angļu valodas latviešu valodā salīdzinošā analīze,"Mašīntulkošanas ietekme tulkošanas jomā ir krietni pieaugusi, taču literāru tekstu tulkošanā tā tiek izmantota reti to sarežģītības dēļ. Šī maģistra darba mērķis ir salīdzināt literāru tekstu mašīntulkojumus ar cilvēka tulkojumiem un analizēt, kāda varētu būt tās iespējamā loma šajā tulkošanas apakšnozarē. Šī darba praktiskajā daļā romānu fragmentu mašīntulkojumi tika salīdzināti ar cilvēku tulkotiem tekstiem divos valodu pāros. Tekstu kvalitāte tika novērtēta, izmantojot manuālu lingvistisko, kā arī automātisko metodi. Kaut gan morfoloģiskās tipoloģijas ziņā angļu valoda un latviešu valoda ir savstarpēji attālinātākas, iegūtie rezultāti liecināja, ka sniegums bija labāks, nekā tulkojot no franču valodas latviešu valodā. Salīdzinošā analīze pierādīja, ka mašīntulkošanas sistēmas vēl nespēj radīt pietiekami labas kvalitātes literāros tulkojumus.",0
551,Salīdzinošā diskursa analīze no sinhroniskā un diahroniskā aspekta par izglītību franču un spāņu presē no 80.-90. gadiem līdz mūsdienām,"Pēdējo gadu laikā oficiālos ziņojumos un masu medijos tiek bieži atspoguļots, ka Francijas un Spānijas izglītības sistēmas šodien saskaras ar vairākiem izaicinājumiem, kas saistīti ar izglītības kvalitāti. Ņemot vērā, ka abās valstīs lielākā daļa ar izglītību saistītās problēmas parādījās, sākot ar 20.gs. beigām, tika uzdots jautājums par to, kādas izglītības problēmas pēdējo gadu laikā presē ietver diskursīvos momentus. Pētījuma mērķis ir izpētīt, pielietojot diskursa analīzi, kā kopš 80.-90. gadiem ir mainījušās ar izglītību saistītās problēmas franču un spāņu presē. Lai sasniegtu šo mērķi, tika veikta salīdzinošā analīze no diahroniskā un sinhroniskā aspekta.",0
552,Valodu politika Spānijā un Latvijā. Esošās situācijas salīdzinošā analīze un attīstības tendences,"Šis maģistra darbs ir par valodas politiku un plānošanu Spānijā un Latvijā, un tajā tiek analizētas šo politiku tendences minētajās valstīs. Darba mērķis ir izpētīt un analizēt galvenās esošās valodu politikas un plānošanas teorijas, galvenokārt nacionālā līmenī, kā arī analizēt esošo situāciju un tendences valodu politikas attīstībā Spānijā un Latvijā. Pētījuma rezultāti pierāda, ka valodu politika ietekmē sociolingvistisko situāciju un izmaiņas tajā. Tomēr jāņem vērā, ka valodu politika vienmēr ir pakļauta lingvistiskiem un ekstralingvistiskiem faktoriem, kā politiskiem, kultūras, demogrāfiskiem, sociāliem, vēsturiskiem un ekonomiskiem faktoriem un to izmaiņām, tādēļ valodu politika nemitīgi  jāattīsta un jāpielāgo, balstoties uz mūsdienu sabiedrības vajadzībām. Pētījums tika veikts izmantojot analītisko, aprakstošo un salīdzinošo metodi. Atslēgas vārdi: valodas politika, identitāte, bilingvisms, diglosija, statusa plānošana, korpusa plānošana.",0
553,Valdorfa pedagoģijas stratēģijas kompetenču pieejā spāņu valodas apguvējiem A1-A2 līmenī,"Latvijas izglītības sistēmas reforma ir izvirzījusi mērķi ieviest izmaiņas mācību procesā, novēršot sadrumstalotību un īpaši centrējot mācību procesu uz skolēnu vajadzībām, tādējādi vienlaikus veicinot caurviju prasmju apguvi, kuras ir svarīgi apgūt ikkatram skolēnam, lai nākotnē kļūtu par veiksmīgu 21. gadsimta sabiedrības pārstāvi. Šī pētījuma uzdevums ir izpētīt Valdorfa pedagoģijas stratēģijas, kuras izmanto spāņu valodas, kā svešvalodas, apguvē iesācēju līmenī un noskaidrot vai šīs stratēģijas papildina kompetenču izglītības pieeju mācību procesā. Pēc pētījuma veikšanas var secināt, ka dažādas Valdorfa pedagoģijas darbā izmantotas stratēģijas un konkrētas aktivitātes, to skaitā: dziesmas, ludziņas, dzeja, spēles, pantomīma, kopēja pantu deklamēšana un citas, var tikt izmantotas kompetenču izglītības modeļa ietvaros, mācot skolēniem spāņu valodu no iesācēju līmeņa. Valdorfa pedagoģijas elementu izmantošana atvieglo jaunā mācību modeļa ieviešanu un to papildina. Darbā izmantotas kvalitatīvās pētījuma metodes, tajā skaitā aprakstošā metode un situācijas izpēte.",0
554,Mākslas pasaules alūzijas Donnas Tartas romānā “The Goldfinch”,"Donnas Tartas romāns „The Goldfinch” kopš tā publicēšanas radījis sajūsmas vilni literatūras kritiķos un lasītājos visā pasaulē, piedzīvojot tulkojumu trīsdesmit valodās. Tomēr, izvērtējot iespējamo tulkojumu latviešu valodā, romānā attēlotā mākslas pasaule un alūzijas uz to varētu radīt ievērojamus sarežģījumus romāna tulkotājam. Tādēļ šajā darbā tiek pētītas īpašvārdu alūzijas uz mākslas pasauli, padziļināti apskatot tieši mākslas un literatūras alūzijas, un tiek izdarīti secinājumi par to iespējamo atveidi tulkojumā latviešu valodā, balstoties uz tulkošanas teorijā piedāvātajām stratēģijām un domāšanas modeļiem, ko piedāvā tādi autori kā Ritva Lepihalme, Ričards Tomass, kā arī Stīvens Hainds, Šošana Bluma-Kulka, un citi. Šajā darbā alūziju apstrādes un atveides procesa atvieglošanai tiek izmantots jauns kombinētais stratēģiskās analīzes modelis, kas izveidots, balstoties uz apskatīto teorētisko literatūru. Lai arī romānā lietoto alūziju funkciju un ietekmes spektrs ir plašs, kas ievērojami bagātina romāna māksliniecisko vērtību, tomēr jāsecina, ka mākslas alūzijas, lielākoties, veido spilgtas redzes ainas, savukārt literatūras alūzijas atklāj dziļāku tēlu raksturojumu.",0
555,Latviešu kultūras reāliju atveide angļu un krievu valodā,"Šī darba mērķis ir noskaidrot, kādas stratēģijas tiek izmantotas Latvijas kultūras reāliju atveidei angļu un krievu valodās tūrisma un mākslas tūrisma tekstos.  Darbā tiek apkopota teorija par tūrisma un mākslas tūrisma tekstu tulkošanas īpatnībām, aprakstīta kultūras reāliju klasifikācija un tulkošanas stratēģijas. Pētījuma praktiskās daļas ietvaros tiek veikta drukātu tūrisma materiālu analīze, kuras rezultātā tiek noteiktas un salīdzinātas biežāk izmantotās stratēģijas latviešu kultūras reāliju tulkošanai angļu un krievu valodā. Papildus tam, tika salīdzināta vienu un to pašu reāliju izmantošana Latvijā izdotajos tūrisma materiālos un ārzemju ceļvežos. Darba gaitā tiek secināts, ka latviešu kultūras reāliju atveidei angļu un krievu valodā pārsvarā izmanto uz avottekstu orientētas stratēģijas, bet bukletos un ceļvežos izmantotās kultūrspecifisko jēdzienu atveides stratēģijas ir līdzīgas.",0
556,"Salīdzinošais pētījums par itāļu valodas mācību materiāliem, kuri izmantoti Dienvidtiroles autonomā divvalodu reģiona sākumskolās","Darba mērķis ir izprast divvalodības nozīmi Dienvidtiroles autonomajā divvalodu reģionā, bet, galvenokārt, divvalodības nozīmi izglītības sistēmā.  Bakalaura darbs sastāv no četrām nodaļām un septiņām apakšnodaļām, kas ietver teorētisko daļu un praktisko daļu. Tā sastāv no divu Dienvidtiroles sākumskolu otrās klases mācību darbā izmantotu mācību grāmatu salīdzinošās analīzes. Secinājumi ir sekojoši: lielākās atšķirtības saistītas ar valodas prasmēm, uz kurām balstītas mācību grāmatas – runāšanas un klausīšanas prasmes vienai, lasīšanas un rakstīšanas prasmes otrai mācību grāmatai.",0
557,Latvija un latvieši igauņu rūnu tautasdziesmās,"Bakalaura darbā Latvija un latvieši igauņu rūnu tautasdziesmās pētīta toponīma Latvija un etnonīma latvieši satopamība igauņu rūnu dziesmās. Bakalaura darbā sniegts ieskats par rūnu tautasdziesmu izcelšanās vēsturi, rūnu tautasdziesmudziesmu struktūru, iedalījumu un citu pētnieku darbiem, kas saistīti ar Latviju un latviešiem igauņu rūnu tautasdziesmās. Darba pētījuma objekts ir igauņu rūnu tautasdziesmu datubāze http://www.folklore.ee/regilaul/andmebaas/ (2003-2018). Avots dod precīzu informāciju par tautadziesmu izcelsmi un pierakstīšanas gadu. Darbs sastāv no četrām daļām. Pirmā ir teorētiskā daļa, kurā  skaidrota izcelsme, rūnu dziesmu veidi un struktūra. Otrajā daļā ir jaunāko pētījumu un secinājumu apkopojums par tēmu – Latvija rūnu dziesmās. Trešajā un ceturtajā daļā darba autore veikusi teksta saturisko analīzi, kā arī apkopojusi un aprakstījusi rezultātu statistiku. Darba gaitā autore secina, ka Latvijai un latviešiem igauņu rūnu tautasdziesmās ir gan pozitīva, gan negatīva konotācija, kas izpaužas rūnu tautasdziesmās par kāzām, ceļošanu, darbu un kaimiņvalstu attiecībām. Secināts, ka toponīmus un etnonīmus rūnu tautasdziesmās izmanto, lai veidotu labskaņu un pantmēru (regivärss), piemēram, veidojot sākumskaņu (algriim), paralēlismus un vārdu rindu atkārtojumus, kā rezultātā daudzās rūnu tautasdziesmās Latvijai un latviešiem piemīt tikai poētiskā valodas funkcija.",0
558,Ekvivalence tulkošanā ar automātisko tulkotāju palīdzību: finanšu un biznesa kolokāciju piemērs,"Bakalaura darbā tiek veikts pētījums par biznesa un finanšu kolokācijām franču valodā un to tulkojumiem latviešu un angļu valodā, izmantojot automātiskos tulkotājus Google, Bing, Reverso, DeepL, Yandex un SYSTRAN. Darba mērķis ir izvērtēt šo tulkojumu ekvivalences līmeni, salīdzinot tos ar tulkojumiem, kas piedāvāti attiecīgajos paralēlajos tekstos.  Darbs sastāv no divām daļām: pirmajā daļā tiek apskatīts kolokācijas un ekvivalences jēdziens, kā arī automātisko tulkotāju metodes. Otrajā daļā apskatāma automātiskajos tulkotājos veikto kolokāciju tulkojumu salīdzinošā un statistiskā analīze. Veiktā analīze rāda, ka lielākā daļa kolokāciju ir iztulkotas ekvivalenti vai ar sinonīmu palīdzību. Darba apjoms ir 71 lapa, tas satur 4 attēlus, 3 tabulas un 6 pielikumus.",0
559,Gastronomisko reāliju tulkošanas principu analīze no franču valodas latviešu valodā,"Bakalaura darba ietvaros tiek veikts pētījums par franču gastronomiskajām reālijām un to tulkojumiem latviešu valodā, kas iegūti no franču restorānu ēdienkartēm. Pētījuma mērķis ir izzināt, kādi tulkošanas principi tiek pielietoti, tulkojot gastronomiskās reālijas no franču valodas latviešu valodā. Pētījums sastāv no divām daļām: pirmajā tiek aplūkota problemātika, kas saistīta ar kultūras elementu tulkošanu, tai skaitā, reālijas jēdziens, reāliju klasifikācijas un tulkošanas stratēģijas, kas izmantojamas šo valodas vienību tulkošanā. Darba otrā daļa veltīta tulkojumu salīdzinošajai un statistiskajai analīzei. Pētījuma rezultāti liecina, ka, tulkojot gastronomiskās reālijas, visbiežāk tiek pielietotas tulkošanas stratēģijas, kas pēc iespējas saglabā sākotnējo kultūras atsauci. Darba apjoms ir 53 lapa, tas satur 2 tabulas un 1 pielikumu.",0
560,Tēma par pašnāvību romānos “Anna Kareņina” Ļeva Tolstoja un “Bovarī kundze” Gistava Flobēra. Salīdzinošā analīze,"Šis darbs pēta pašnāvības tēmu romānos “Anna Kareņina” Ļeva Tolstoja un “Bovarī kundze” Gistava Flobēra, kuros abi rakstnieki pārstāv mūsdienu sabiedrību, kuros viņi dzīvoja 19.gadsimta otrajā pusē un 20.gadsimta sākumā krīzes laikā un nonāca pie apziņas, kas ir izraisījusi daudzu cilvēku izmisumu un pašnāvību. Esošā pētījuma mērķis ir salīdzināt pašnāvības aspektu šajos romānos. Šajā darbā veikta detalizēta salīdzinošā analīze par pašnāvības aktu pārstāvību: kas satur kvantitatīvu un kvalitatīvu analīzi, leksisko lauku analīzi, leitmotīvu attēlu analīzi un iedarbības attēlu analīzi, psiholoģisku analīzi un, visbeidzot, salīdzinošu analīzi, kas ļauj mums atrast līdzības un atšķirības iepriekšējās analīzēs franču un krievu rakstnieku romānos, lai uz šī pamata atklātu G. Flobēra un L.Tolstoja pasaules redzējumu un radošās metodes īpatnības pašnāvības aspektā, lai apstiprinātu mūsu hipotēzi: G. Flobērs un L. Tolstojs 19.gadsimtā rakstītajos romānos izmanto vienotu sākumpunktu: galvenā varoņa pašnāvību, tomēr tie rada pilnīgi atšķirīgus darbus, kuru pamatā ir dažādi sociāli un politiski iemesli, rakstnieku mentalitāte un raksturs, kas ir veidojis viņu pasaules koncepciju.",0
561,"Bērna tēls L. Dobičina romānā ""Pilsēta N"".","Tatjana Gļebova  Bērna tēls L. Dobičina romānā ""Pilsēta N"".- Rīga, 2018.- 60 lpp. Maģistra darbs veltīts L. Dobičina romāna ""Pilsēta En"" bērna personības analīzei. Darbs sastāv no divām daļām. Pirmajā darba daļā tiek raksturoti 18. un 19. gadsimta krievu literatūrai raksturīgi bērni, kā arī tiek izklāstīti romāna ""Enētiskā pilsēta"" strukturālās iezīmes un izpausmes iezīmes bērna tēmas kontekstā. Otrajā daļā tiek apskatīti romāna bērni, kā arī mākslinieciskās iezīmes, kas ietekmēja viņu būtību mākslinieciskajā darbā.  Darbs ieinteresēs filologus, kulturologus un pārējos cilvēkus, kurus interesē onomastikas un poētonimu attistības tendencēm.",0
562,Franču valodas apguvēju sintaktiskās kļūdas asinhronās rakstiskās mijiedarbībās,"Šī pētījuma mērķis ir apzināt franču apguvēju iesācēju līmenī sintakses struktūras apguves progresēšanu akadēmiskajā gadā. Šajā pētījuma pirmā daļa ir veltīta franču sintaksei. Mēs redzam sintakses īpatnības franču valodā, kā arī vārdu secību un vienkāršu un sarežģītu teikumu struktūru. Tad mēs pētām galvenos sintakses kļūdu parādīšanās iemeslus un to tipoloģiju. Otrā daļa ir veltīta franču valodu apguvēju sintaktisko kļūdu kvantitatīvajai un kvalitatīvajai analīzei asinhronās rakstiskās mijiedarbības. Tad mēs pētam korelāciju starp izdarītajām kļūdām un to apguvēju līmeni, kurš attīstās akadēmiskajā gada laikā. Pētījuma rezultāti rāda, ka interpunkcijas, izlaiduma un darbību vārda lietošanas kļūdas ir visbiežāk sastopamas apguvēju asinhronās rakstiskās mijiedarbībās.",0
563,Idiomu tulkošana politikas tekstos,"Šī maģistra darba mērķis ir pētīt idiomu tulkošanu politikas tekstos. Mērķa sasniegšanai tika pielietots sekundārai pētījums, kura ietvaros aplūkoti agrāki informācijas avoti par atbilstīgo tēmu, piemēram, tādu autoru kā Jean-Paul Vinay and Jean Darbelnet (1958), Peter Newmark (1988), George Lakoff (1997), Mona Baker (1992) un Paul Chilton (2004) pētījumi un citi darbi, un arī sākotnējais pētījums, kurš iekļāva kvalitatīvo un kvantitatīvo analīzi. Šī pētījuma rezultāti liecina, ka politikas tekstos (šajā gadījumā: Eiropas Komisijas preses relīzēs) idiomas visbiežāk tulkotas parafrāzējot.",0
564,Dzīvnieku reprezentācijas Severa Gansovska stāstos.,"Šis pētījums veltīts ekoliteratūras un ekokritikas jautājumiem literatūrā un literatūrzinātnē. Darba pirmajā daļā autore pēta dažādus ekoliteratūras virzienus, dabas izjūtas un natūrfilizofijas jautājumus, apskata dažādus ekoliteratūras žanrus un to klasifikāciju, kā arī sniedz kritisku apskatu par jauno pētniecības virzienu – Human-Animal Studies jeb cilvēku un dzīvnieku attiecību izpēti – un iespējām to metodoloģiski izmantot zinātniskās fantastikas žanrā. Otrajā veiktā pētījuma daļā autore nosaka rakstnieka-fantasta Severa Gansovska stāstos («Двое», «Спасти декабра!», «Младший брат человека» un «Зверек») izmantoto dzīvnieku reprezentēšanas veidus; tie raksturīgi gan apskatāmā rakstnieka darbiem, gan dažādiem zinātniskās fantastikas žanriem. Šajā maģistra darbā skarti arī ekoloģijas un kultūras ekoloģizācijas jautājumi, kā arī cilvēku un dzīvnieku savstarpējo attiecību aspekti modernajā pasaulē. Šis darbs varētu būt interesants filologiem, kuri strādā ekoliteratūras un ar to saistīto aspektu jomā, kā arī pētniekiem, kuri interesējas par Severa Gansovska radošo darbību, zinātnisko fantastiku, ekoloģijas un cilvēka un dzīvnieku savstarpējo attiecību tematiku.",0
565,Humors komisāra Palmu filmās,"Bakalaura darbā “Humors komisāra Palmu filmās” tiek aplūkotas, pēc Mika Waltari detektīvromānu motīviem uzņemtās filmas: Komisāra Palmu kļūda, Zvaigznes pastāstīs, Komisār Palmu! un Kurš nogalināja Skrofas kundzi? Tiek veikta filmu galvenā varoņa – komisāra Palmu tēla un citu varoņu, kā arī filmās attēlotā humora analīze. Pētījuma mērķis ir skaidrot kā humors izpaužas komisāra Palmu filmās, skaidrot, kas ir humors, iepazīties ar humora vēsturi un veikt humora analīzi komisāra Palmu filmās. Humora analīzē tika izmantoti dažādu autoru, kā piemēram Artura Asas Bergera, Mīkes Bālas un Ārnes Kinunena pētījumi.",0
566,"Pilsētas un mājas tēls J.Katišonokas romānā ""Kad cilvēks aiziet"".","Maģistra darbs ir veltīts J.Katišonokas romāna ""Kad cilvēks aiziet"" mākslinieciskās telpas īpatnību analīzei.  Pētījuma mērķis ir atklāt galvenās mākslinieciskās telpas iezīmes un to funkcijas romānā. Mājas un pilsētas māksliniecisko tēlu  analīzē autors izmanto imanento, motivējošo, intertekstuālo un kultūrvēsturisko metodi.. Darbā īpaša uzmanība pievērsta romāna galveno ideju un motīvu analīzei, kā arī romāna poētikas īpatnību noteikšanai.  Darbs sastāv no divām nodaļām. Pirmajā nodaļā tiek atspoguļoti galvenie teorētiskie jautājumi, kas nepieciešami maģistra pētījuma veikšanai. Otrajā nodaļā - analizētas mākslinieciskās telpas īpatnības, kā arī mājas un pilsētas tēls. Darbs var ieinteresēt filologus, kas nodarbojās ar mākslinieciskās telpas analīzi un arī tos, kas pēta pilsētas tekstus u tekstus par Rīgu krievu literatūrā.",0
567,"Reklāmas tekstu valoda 20. gadsimta 1. puses Latvijas krievu publicistikā (pēc avīzes ""Segodņa"" materiāliem).","Maģistra darbs ir veltīts reklāmas valodas pētīšanai Latvijas 20. gadsimta publicistikā. Uzmanības centrā atrodas nedēļas laikraksts „Segodņa”, kas kļuvis par vienu no populārākajiem pirmās Latvijas Republikas pastāvēšanas izdevumiem. Darba mērķis ir reklāmas tekstu, kas tikuši publicēti laikraksta „Segodņa” lappusēs no 1919. līdz 1940. gadam, valodas īpatnību apraksts. Darbu veido divas daļas. Pirmajā daļā tika izveidota pētījuma jēdzienu bāze,kurā tiek apskatīti galvenie teorētiskie jautājumi, kuri saistīti ar laikrakstu reklāmas rašanās Krievijas publicistikā kultūras un vēsturisko kontekstu, reklāmas teksta un reklāmas valodas jēdzieniem, kā arī sniegta informācija par laikrakstu „Segodņa”. Otrai daļai ir praktisks raksturs. Tajā attēlots mēģinājums strukturāli aprakstīt reklāmas tekstu valodas lingvistiskās īpatnības. Darba nobeigumā ir secinājumi, nobeigums un izmantotās literatūras saraksts. Pētījums var būt interesants humanitāro fakultāšu studentiem, proti, filologiem rusistiem, kuri nodarbojas ar līdzīgu problemātiku, kā arī vēsturniekiem, kuri pēta laikrakstu arhīvus.",0
568,"Stereotipi par ebrejiem L. Koroļa-Puraševiča tekstos: laikraksta ""Zavtra"" materiāli.","Bakalaura darba tēma “Stereotipi par ebrejiem L. Korolja-Purasheviča tekstos: uz publikāciju laikraksta “Zavtra"" materiāliem”. Darba mērķis – atrast un izpētīt stereotipus par ebrejiem L. Korolja-Purasheviča rakstos laikrakstā ""Завтра"". Teorētiskajā daļā tika apskatīti tādi termini, kā ""imagologija"" un ""stereotips"", tika izpētīts stereotipa jēdziens literatūrzinātnes  nozarē. Darbā apskatīta vēsturiskā un politiskā situācija Latvijā 1920. – 1930 gados no antisemītisma viedokļa, kā arī izpētīta L. Korolja-Purasheviča biogrāfija, un piedāvāts laikraksta ""Zavtra"" raksturojums. Darbā praktiskajā daļā tika  izpētīti stereotipi par ebrejem laikrakstā ""Zavtra"" 1933-1934 gados, L. Korolja-Purasheviča rakstos. Analīzējot stereotipus par ebrejiem laikrakstā ""Zavtra"" tika atklāts, ka stereotipus var iedalīt divās lielās grupās, t.i. sociālpolitiskie un ikdienišķie. Darba autors secina, ka visi L. Korolja-Purasheviča raksti laikrakstā ""Zavtra"" ir antisemītiskā raksturā, kas pastiprināja ne īpaši vienkāršu situāciju Latvijā 1930. gados. Atslēgas vārdi: L. Korolj-Purashevičs, laikraksts ""Zavtra"", stereotips,  imagologija, antisemītisms.",0
569,Vokālais burdons latviešu tradicionālās mūzikas interpretācijās 21.gadsimta amatierierakstos,"Folkloras pētnieku un mākslinieku vidū vēl joprojām izskan atšķirīgi viedokļi par to, vai tradicionālās kultūras materiālos balstīta muzikāla jaunrade ir vēlama un kādiem būtu jābūt tās priekšnosacījumiem. Ir daudz spēcīgu argumentu, kādēļ tradīcija jāsaglabā neskarta, kamēr par populāru tendenci kļūst tradicionālās kultūras elementu izmantošana laikmetīgā daiļradē. Par darba apskates objektu izvēlēta Latvijas reģionam raksturīgas tradicionālas vokālās daudzbalsības - burdona - izmantošana dažādos mūsdienu mūzikas amatierierakstos, kas analizēti, un mērķis ir analizēt apskatītās mūzikas autoru motivāciju laikmetīgā mūzikā izmantot šo arhaisku tradīciju, kā arī raksturot attiecīgās kultūrkopienas estētiskos, pasaules un vērtību uzskatus.",0
570,Gastropoētika latviešu romānistikā,"Šī pētījuma priekšmets ir Anšlava Eglīša romāns “Homo novus”, Marģera Zariņa romāns “Viltotais Fausts jeb pārlabota un papildināta pavārgrāmata” un Laimas Kotas (ex Muktupāvelas) romāns “Šampinjonu derība”. Bakalaura darba pētnieciskā interese ir latviešu literatūrā atspoguļoto gastronomisko parādību nozīme un tradīciju maiņa dažādu laikmetu kontekstā, tādēļ minētie darbi tiek aplūkoti gastropoētikas aspektā. Bakalaura darba mērķis ir izmantoto gastropoētikas paņēmienu (teksta poētikas paņēmieni, ar kuriem tiek aprakstītas ar gastronomiju saistītas parādības (ēdiens, receptes, ēdiena pagatavošana, maltīte, bauda, ēdamtelpas, ēšanas piederumi u.c.)) atspoguļojums un salīdzinājums Anšlava Eglīša romānā “Homo novus”, Marģera Zariņa romānā “VF”, Laimas Kotas romānā “Šampinjonu derība”. Darba uzdevumi ir izpētīt pieejamos teorētiskos materiālus par gastronomiju un tās saistību ar literatūru, kā arī pētījumus par gastronomiju latviešu literatūrā, noskaidrot, kādi ir teksta poētikas paņēmieni, ar kuriem literāros tekstos tiek aprakstīta gastronomiskā realitāte, atlasīt romānos sastopamās gastronomiskās situācijas, analizēt un sistematizēt romānos lietotos gastropoētikas paņēmienus pēc to funkcijām.",0
571,“Locus amoenus” Ovidija “Metamorfozēs”,"Bakalaura darba Locus amoenus Ovidija poēmā Metamorfozes mērķis ir noteikt poēmā Metamorfozes iekļauto locus amoenus konceptam atbilstošo tekstvietu funkcionālitāti darba mīta izklāsta kontekstā. Darbā tiek apskatīta locus amoenus elementu simboliskā iekļaušana Ovidija mīta varianta izklāstā un to sastādošo leksēmu kvalitatīva analīze. Darba teorētiskajā daļā tiek skaidrots topogrāfijas jēdziens rētorikas un literatūrzinātnes kontekstā, kā arī apskatītas dažādas topos jeb loci variācijas abās disciplīnās. Tādējādi tiek veidota izpratne par locus amoenus koncepcijas rašanos, un tiek veikts ieskats Ovidija priekšgājēju gleznaino dabas ainavu aprakstīšanas tehnikā, to funkcijās darba ietvaros. Praktiskajā daļā tiek veikta Ovidija daiļrades mitoloģiskā materiāla iepazīšana, kvantitatīvi un kvalitatīvi apskatītas poēmā Metamorfozes atrodamo locus amoenus konceptam atbilstošo tekstvietu leksēmas, tiek analizēta to iekļaušanās mīta simboliskā satura veidošanā. Pētījumā ir atlasītas darbā Metamorfozes iekļautās locus amoenus tekstvietas, kuras atbilst pētnieces zinātniskajā literatūrā atrastajai definīcijai un pētnieciskajam mērķim.",0
572,Homēra episkais stils Rodas Apollonija “Argonautikā”,"Maģistra darba tēma ir Homēra episkais stils Rodas Apollonija Argonautikā. Maģistra darba mērķis ir izpētīt šī teorētiskā uzstādījuma funkcionalitāti Rodas Apollonija poēmā Argonautika, pamatojoties uz antīkās literatūrkritiskās domas atziņām par atdarināšanu. Mērķa sasniegšanai teorētiskajā daļā ir apkopota informācija no zinātniskās literatūras par Homēra episko stilu un Rodas Apollonija poēmu Argonautika hellēnisma laika literatūras kontekstā, kā arī nepieciešamais materiāls no antīkājiem avotiem, lai izprastu atdarināšanas jēdzienu. Prakstiskajā daļā, kas sastāv no trīm nodaļām, balstoties maģistra darba teoretiskajā pamatā, ir veikts pētījums un ir noskaidrots gan kā Rodas Apollonijs atdarina Homēra episko stilu, gan viņa novitātes eposa sacerešanā dažādos aspektos - vēstījums, varoņa un dievu tēli, valodiskā izteiksme.",0
573,"Savējā un svešā aspekts Ovidija ""Skumjajās elēģijās""","Bakalaura darba Savējā un svešā aspekts Ovidija Skumjajās Elēģijās mērķis ir izpētīt ar kādiem valodas līdzekļiem dzejnieks Skumjajās Elēģijās atklāj liriskā varoņa attieksmi attiecībā pret savējo un svešo. Mērķa sasniegšanai darbā tiek apskatīta gan teorētiskā literatūra par savējā un svešā jēdzienu skaidrojumiem, kā arī leksikas un semantikas jautājumiem, gan arī Ovidija trimdas iemesli un Skumjo Elēģiju raksturiezīmes. Darbā tiek analizēts kādus valodas līdzekļus dzejnieks izmanto, lai sasniegtu savu mērķi – atstātu emocionālu iespaidu uz savu elēģiju adresātiem. Paralēli mūsdienu pētnieku viedokļu analīzei Bakalaura darba autors sniedz savu viedokli par Ovidija liriskā varoņa attieksmi attiecībā pret savējo un svešo. Bakalaura darbā analizētie valodas līdzekļi apskatīti trīs aspektos. Pirmkārt, tiek analizētas leksēmas ar emocionāli ekspresīvo nokrāsu, otrkārt, tiek analizēti tādi funkcionālie tropi kā oksimorons, metafora, salīdzinājums un citi, un visbeidzot valodas līdzekļi tiek apskatīti no morfoloģisko līdzekļu izmantojuma puses.",0
574,Lāča tēls folkloras tekstos: baltu un slāvu piemēri.,"Jekaterina Geraskina: Lāča tēls folklora tekstos: balto-slāvu piemēri bakalaura darbs.- Rīga, 2018.- . 56 lpp.  Anotācija  Bakalauru darbs ir veltīts slāviska lāča un Baltijas lāča folklorisku tēlu salīdzināšanai. Pirmajā, teorētiskā daļā runājas par krievu un latviešu lāča tēla īpatnībām folkloras tekstos, bet tāpat tiek dots tēla raksturojums krievu un latviešu folkloras kontekstā. Otrajā, praktiskā, darba daļai iztēlojas krievu tautisku pasaku, sakāmvārdu, parunu, frazeoloģismu analīze, latviešu tautisku pasaku analīze, dainas un ticējumu analīze. Pētījums var ieinteresēt folkloristus, kuri nodarbojas ar latviešu un krievu folkloru analīzi salīdzinošājā aspektā un visiem, kas interesējas par zoomorfu personāžu problēmu krievu-latviešu pasakās, sakāmvārdos, parunās, frazeoloģismos, dainas un ticējumos.  Atslēgas vārdi: lācis, pasaka, sakāmvārds, paruna, frazeoloģisms,daina, ticējumi, tradicionāla kultūra.",0
575,Kustības verbi: Alkaja un Sapfo tekstu salīdzinoša analīze,"Bakalaura darba Kustības verbi: Alkaja un Sapfo tekstu salīdzinoša analīze mērķis ir noteikt kustības verbu lietojuma parametrus Alkaja un Sapfo lirikas tekstu valodā, novērtējot leksēmu lietojumu potenciālos kontekstos. Darba teorētiskajā daļā tiek atklātas pamatnostādnes un virzieni kustības verbu pētniecībā valodā, kā arī raksturota Alkaja un Sapfo lirikas valodas specifika. Praktiskajā daļā tiek veikts Alkaja un Sapfo tekstu kustības verbu statistisks, aprakstošs pārskats un morfoloģisks un semantisks novērtējums salīdzinošā metodē. Pētījumā tiek analizēti pilnīgākie Alkaja un Sapfo lirikas tekstu fragmenti, kas atklāj kustības verbu nozīmes kontekstā.",0
576,Latviešu romānistika PSRS 20. gadsimta 20.–30. gados,"Pētījuma “Latviešu romānistika PSRS 20. gadsimta 20.–30. gados” mērķis ir parādīt, kā romāni iekļaujas PSRS literatūras kopainā 20. gadsimta 20.–30. gados, pievēršot uzmanību to atbilsmei sociālistiskā reālisma principiem, kā arī katra literārā darba savdabīgajām iezīmēm.  Maģistra darba centrā ir seši romāni – Sīmaņa Berģa “Ziemeļu pionieri” (1934), Alvila Cepļa “Kalpi” (1933) un “Zeme” (1936), Linarda Laicena “Limitrofija” (1934), Oskara Rihtera “Meži šalc” (1936) un Eduarda Salenieka “Jautrais rudens” (1934).  Latviešu padomju romānistika nav viendabīga – visos romānos ir saskatāmas sociālistiskā reālisma iezīmes, taču ne visi būtu uzskatāmi par padomju varas apoloģētiem; paralēli deklaratīviem un shematiskiem darbiem, ir atrodami arī mākslinieciski meklējumi un autoru individuālā savdabība.",0
577,Priekuļu pagasta vietvārdi: māju un ielu nosaukumi,"Bakalaura darba “Priekuļu pagasta vietvārdi: māju un ielu nosaukumi” mērķis ir izpētīt Priekuļu pagasta māju un ielu nosaukumu semantiku un etimoloģiju, kā arī sniegt vispārēju pārskatu par Priekuļu pagasta vietvārdu pētīšanas un vākšanas vēsturi. Darbā tiek sniegts aplūkotās teritorijas raksturojums, apkopota Priekuļu pagasta vietvārdu vākšanas un pētīšanas vēsture un mājvārdu fiksējums nozīmīgākajos toponīmikas avotos. Darbā aplūkoti galvenie vietvārdu pētīšanas un klasifikācijas problēmjautājumi. Kopumā no semantiskā un etimoloģiskā aspekta analizēti 257 māju un 70 ielu nosaukumi, tie klasificēti pēc to etimoloģiskās un semantiskās cilmes.",0
578,Lietuvieši un viņu valoda Krāslavas apkaimē,"Maģistra darbā „Lietuvieši un viņu valoda Krāslavas apkaimē“ veikta Krāslavas apkaimes lietuviešu izpēte kultūrvēsturiskā, etnoloģiskā, sociolingvistiskā un lingvistiskā aspektā, īpašu uzmanību veltot viņu runai un kultūras mantojumam. Balstoties uz rakstu avotiem, lingvistisko literatūru un Kalniešu, Kombuļu, Ūdrīšu, Skaistas un Izvaltas pagastu iedzīvotāju stāstījumiem apkopota informācija par lietuviešiem Krāslavas apkaimē no vissenākiem viņu pieminējumiem līdz mūsdienām. Darbā iekļauti desmit informantu dzīvesstāsti, un, pamatojoties uz ekstralingvistiskiem faktoriem, kas šos lietuviešus ietekmējuši dzīves laikā, veidots viņu sociolingvistisks portretējums. Katra informanta runas raksturojums saistīts ar personas dzīves gājumu, dzīvesvietu un sociolingvistiskiem procesiem, kas varētu būt ietekmējuši viņa lingvistisko pieredzi. Veikts atrasto lietuviešu valodas raksturojums un, balstoties uz aptauju un interviju materiāliem, tuvāk analizētas teicēju runas īpatnības. Darbā apskatītas vairākas Krāslavas apkaimē sastopamas lietuviešu valodas kultūrzīmes rakstītā formā, tās apliecina lietuviešu klātbūtni Krāslavas apkaimē vismaz no 19. gs. Sniegts ieskats Krāslavas apkaimes lietuviešu antroponīmos un to variantu daudzveidībā.",0
579,Htoniskā pasaule Lūkiāna tekstos: žanru iezīmes mīta funkcionalitātes aspektā,"Maģistra darba Htoniskā pasaule Lūkiāna tekstos: žanru iezīmes mīta funkcionalitātes aspektā mērķis ir apzināt un izpētīt htonisko pasauli Lūkiāna tekstos, novērtējot tās klātbūtni, nozīmi un uzdevumus attiecīgā žanra ietvaros.    Darba teorētiskajā daļā tiek skaidrots jēdziens htonisks un aplūkota htoniskās pasaules koncepcija antīkās pasaules ietvaros. Tāpat apskatīti mīta un žanru teorijas aspekti, kā arī būtiskākās autora literārās darbības gaitas. Praktiskajā daļā klasificējot, identificējot un kontekstuāli izvērtējot, tiek apskatīts htoniskās pasaules un tās elementu attēlojums Lūkiāna darbos. Tāpat aplūkotas un izvērtētas literāro žanru iezīmes, kuras parādās identificēto elementu ietvaros. Apkopojot rezultātus ir secināts, ka htoniskā pasaule kalpo gan kā mitoloģisko tradīciju, sabiedrības norišu un vērtību sistēmu attēlojums, gan kā māksliniecisks izteiksmes līdzeklis, kas gan kompozicionāli, gan kontekstuāli palīdz paspilgtināt autora redzējumu par pasauli dažādu literāro žanru ietvaros.",0
580,Deivida Zeina Meirovica un Alana Korkosa “Noziegums un sods”: Dostojevska daiļdarba transformācija grafiskajā romānā.,Bakalaura darbs veltīts F. Dostojevska grāmatas “Noziegums un sods” transformācijas grafiskajā romānā izpētei. Atklājas komiksa kā kreolizēta teksta īpatnības un tiek veikta daiļdarbu salīdzinošā analīze. Pastiprināta uzmanība tiek veltīta varas motīvam Dostojevska romānā un tā transformācijai komiksā.,0
581,Dabas parādību nosaukumi krievu un latviešu valodā (salīdzinošais aspekts).,"Bakalaura darbs ir veltīts krievu un latviešu valodas lietvārdu semantikas analīzei sastatāmā aspektā. Lietvārdi ietilpst leksiski semantiskajā laukā «dabas parādību nosaukumi». Izmantojot kontrastīvās lingvistikas metodes, darba autore salīdzina leksikas vienības krievu un latviešu valodā.  Pētījums var filoloģijas studentus, valodniekus, kas nodarbojas ar kontrastīvās lingvistikas, kā arī ar krievu un latviešu valodas sastatīšanas problēmām.",0
582,"Tēlu izveides principi Viļa Lāča romānā ""Zvejnieka dēls"" saistījumā ar romāna ekranizācijām 1939. un 1957. gadā","Bakalaura darbā tiek pētīts, ar kādiem mākslinieciskajiem līdzekļiem Vilis Lācis (1906–1966) veido tēlus romānā „Zvejnieka dēls” un kā šie tēli tiek atainoti romāna ekranizācijās 1939. un 1957. gadā. Vilis Lācis ir latviešu rakstnieks, kurš savu popularitāti lasītāju vidū ieguva ar romānu „Zvejnieka dēls”. Vēlākajos gados – padomju okupācijas laikā – V. Lācis aktīvi sāk darboties politikā un izrādīt savu atbalstu padomju ideoloģijai, tieši šī iemesla dēļ V. Lācis latviešu literatūras vēsturē ir kļuvis par vienu no neviennozīmīgāk vērtētajiem latviešu autoriem. Bakalaura darbā aplūkota gan V. Lāča literārā darbība, gan veikta romāna un filmu tēlu izveides analīze.",0
583,Botāniskais kods krievu buramvārdos.,"Darbs ir veltīts botāniskā koda pētījumam 17.-19. gs. krievu buramvārdu tekstos. Darba mērķis ir konstatēt visbiežāk sastopamos augu tēlus, to semantiku un funkcionēšanu buramvārdu struktūrā, kā arī to sastapšanas biežumu dažādos buramvārdu tipos. Autors analizē bieži sastopamos botāniskos tēlus pēc sekojošā principa: apskatoties to semantiku un funkcijas un veicot kontekstuālo analīzi ar šo pašu augu tēliem tradicionālajā kultūrā un krievu folklorā, lai konstatētu konkrētu augu tēlu kopīgas raksturīgās īpašības. Tiek analizēts arī botāniska koda elementu sastapšanas biežums dažādos buramvārdu tipos un dažādos buramvārdu strukturālajos elementos. Darbam ir divas daļas. Pirmajā tiek izklāstīti teorētiskie jēdzieni, kas ir nepieciešami pētījuma saprašanai. Otrajā, empīriskajā, secīgi tiek konstatēti botāniska koda funkcijas un semantika un tiek analizēts to sastapšanas biežums dažādajos buramvārdu tipos un buramvārda struktūrā. Pētījums var interesēt filologus, folkloristus, etnogrāfus, kā arī ikvienu šajā jautājumā ieinteresētu lasītāju.",0
584,Literārā telpa Dmitrija Gluhovska romānā «Metro 2033» un Dmitrija Safonova romānā «Metro».,"Anastasija Filatova Literārā telpa Dmitrija Gluhovska romānā «Metro 2033» un Dmitrija Safonova romānā «Metro»: bakalaura darbs. – Rīga, 2018. – 52 lpp. Bakalaura darbs tika veltīts literāras telpas izpētei mūsdienu krievu romānos ar katastrofas motīvu. Topogrāfija, noslēgtība, diskrētspēja un pasakainība, kā literāras telpas iezīmes, tika atklātas D.Safonova romānā ""Metro"" un D.Gluhovska romānā ""Metro 2033"". Īpaša uzmanība tiek pievērsta ceļa motīvam, kā sižeta veidojošai telpiskajai koordinātei. Ceļa motīvs ietver tādus lokusus, kā mājas lokuss, ceļa sākums un beigas, pārcelšanas vietas lokuss, atklātās / noslēgtās telpas lokuss. Pētījums var būt interesants filologiem, kas nodarbojas ar līdzīgiem jautājumiem, kā arī lasītājiem, kam ir  interese  šajā jautājumā.",0
585,Vilka tēls austrumslāvu un latviešu tradicionālajā kultūrā: salīdzinošais aspekts.,"Darbs veltīts vilka tēlam tautas slāvu un baltu tradīcijās. Pētījuma mērķis ir vilka tēla specifikas analīze un salidzināšana starp Austrumu slāvu un Latviešu (baltu) tradicionālājās kultūrās. Autors izpēta vilka tēlu krievu un latviešu tautiskā folklore no slāviska un baltiska mitoloģiskā priekšstata paradigmā par doto dzīvnieku. Darbs sastāv no trīm daļām – pirmā daļa, teorētiskā, apraksta vilka tēlu slāvu folklorā. Otrā daļa tiek veltīta vilka īpatnības analīzei austrālloķu folkloras tekstos. Trešajā daļā tiek pētīta vilka īpatnība latviešu folkloras tekstos. Darba rezultātā tiek atspuguļota vilka tēla specifika austrumslāvu un latviešu folklorā, abi zoomorfju tēli tiek salīdzināti viens ar otru, lai atklātu kopējās un atšķirīgas īpatnības. Dotais temats var ieinteresēt filologus, folkloristus, kulturoloģijas specialistus, kā arī jebkuru cilvēku, kurš interesējas ar vilka tēlu tradicionālājās kultūrās.",0
586,Ba Dzjiņ (1904-2005) daiļrades iezīmes dažādos Ķīnas kultūrvēsturiskās attīstības posmos,"Maģistra darbs “Ba Dzjiņ (1904-2005) daiļrades iezīmes dažādos Ķīnas kultūrvēsturiskās attīstības posmos” ir veltīts modernās Ķīnas rakstnieka Ba Dzjiņ daiļradei, tās motīviem dažādos Ķīnas kultūrvēsturiskās attīstības posmos. Darbā tiek apskatītas modernās ķīniešu literatūras izmaiņas un to iemesli, Ba Dzjiņ biogrāfija dažādos laika posmos, kādi notikumi ietekmējuši autora rakstīšanas stilu un kur autors guvis iedvesmu saviem darbiem un darbu varoņiem.  Šī darba mērķis ir iepazīties ar Ba Dzjiņ biogrāfiju un kā tā ietekmējusi autora daiļradi, salīdzināt Ba Dzjiņ daiļradi dažādos 20.gs. laika posmos.  Darbs ir sadalīts četrās nodaļās. Pirmās trīs daļas ir veltītas Ķīnas kultūrvēsturiskajiem notikumiem, Ba Dzjiņ biogrāfijas aprakstam, Ba Dzjiņ darbu motīvu un stila aprakstam, kā arī modernās Ķīnas literatūras izmaiņu aprakstam dažādos 20.gs. laika posmos. Šie posmi sniedz ieskatu 20.gs. Ķīnas kultūrvēsturiskajos notikumos, literatūras izmaiņām Ķīnā, kā arī ieskatu par autora dzīves gājumu, autora rakstīšanas stilu un kā dažādi politiskie un kultūrvēsturiskie notikumi ietekmēja Ba Dzjiņ rakstīšanas stilu un motīvus. Ceturtā nodaļa ir veltīta Ba Dzjiņ darbiem un tajos satopamajiem motīviem.  Darba apjoms ir 68 lapaspuses.",0
587,Latviešu valodas priedēkļverbu apguve ķīniešu kā dzimtās valodas runātāju vidū,"Maģistra darbs veltīts latviešu valodas priedēkļverbu apguves problemātikai ķīniešu kā dzimtās valodas runātāju vidū. Izvirzīts mērķis noskaidrot ķīniešu studentu zināšanas par priedēkļiem un mēģināt tos salīdzināt ar, iespējams, analogiem elementiem ķīniešu valodā. Šim nolūkam pretstatītas abu valodu aspekta sistēmas un pētījumā iesaistīti ķīniešu studenti, kuriem uzdots veikt īsus tulkojumus no vienas valodas otrā. Rezultātā atklāts, ka priedēkļverbi ķīniešu valodā visos gadījumos var tikt atveidoti kā verbāli salikteņi. Izsakot priedēkļu telpiskās nozīmes, tas izdarāms ļoti vienkārši. Pārējo nozīmju izteikšana prasa padziļinātu analīzi, kam šajā darbā dots piemērs. Paralēli veiktā studentu un pasniedzēju aptauja atklāj, ka neatkarīgi no studiju gada zināšanas ir diezgan vājas un tās uzlabot traucē piemērotu mācību materiālu trūkums.",0
588,Diskursa iezīmētāji autora subjektīvās attieksmes paušanai,"Bakalaura darba tēma ir „Diskursa iezīmētāji autora subjektīvās attieksmes paušanai”. Izstrādājot darbu izvirzīti uzdevumi – apskatīt dažādu autoru rakstus par attiecīgi darbam nepieciešamajām teorijas tēmām; izstrādāt darba teorētisko pamatu, balstoties uz teorētiskās bāzes, apkopot diskursa iezīmētājus; analizēt iegūtos diskursa iezīmētājus un grupēt tos attiecīgās grupās pēc noteiktiem kritērijiem. Izstrādājot darbu padziļinātāk izprasti diskursa iezīmētāji, to funkcijas un izpausmes. Šī darba galvenie avoti, no kuriem ekscerpēti diskursa iezīmētāji, ir intervijas avīzēs un žurnālos – to struktūra ir jautājumu un atbilžu veidā –, un tāpat arī izmantoti avīžu un žurnālu raksti, kas ietver autora monologa tipa tekstu. Izstrādātā darba mērķis ir apzināt tos diskursa iezīmētājus, kas tekstā signalizē par autora subjektīvo  attieksmi un klasificēt tos pēc noteiktiem kritērijiem. Vācot piemērus, sastapti daudzi diskursa iezīmētāji, taču uzmanība koncentrēta uz tiem, kas atspoguļo autora subjektīvās attieksmes paudumu, piemēram, nepārliecinātība, vēlme, cerība, sarkasms, prieks, atvieglojums, neapgāžama pārliecība u.c.",0
589,Kompanjonu izīrēšanas fenomens Japānā,"Maģistra darbā „Kompanjonu izīrēšanas fenomens Japānā” tiek pētīta Japānas kompānijas izīrēšanas industrija, tās aizsākumi, līdzīgie modeļi, sabiedriskie un kulturālie cēloņi un ietekme uz Japānas sabiedrību. Mūsdienu Japānas sabiedrība cieš no vientulības un darba kultūras saistītām problēmām. Tāpēc izīrējamā kompanjona jautājums, īpaši jautājums par tā cēloņiem un ietekmi uz sabiedrību Japānai šobrīd ir ļoti aktuāls. Darba mērķi ir:  Atrast izīrējama kompanjona vēsturiskos precedentus Noteikt profesijas veidošanas cēloņus un iemeslus popularitātei mūsdienās; Aprakstīt un kategorizēt izīrējamo kompanjonu veidus; Noskaidrot, kāda attieksme pret tāda veida profesijām pastāv Japānā. Tika secināts, ka izīrējamo kompanjonu fenomens Japānā ir eksistējis vismaz kopš Edo perioda un tā konkrētais iemiesojums vienmēr bijis savas sabiedriski-kulturālās vides rezultāts. Mūsdienās izīrējamie kompanjoni izpilda uzticamo personu, ģimenes biedru, u.c. lomas, jo Japānas sabiedrībā kļūst arvien grūtāk cīnīties ar vientulības un izolācijas problēmām. Maģistra darbs sastāv no trim daļām. Pirmajā daļā tiek aprakstītas tradicionālās japāņu profesijas, kuras līdzinās mūsdienu īrējamā kompanjona definīcijai un tiek noteikti profesijas aizsākumi. Darba otrajā daļā tiek analizētas Japānas kultūras īpatnības kā izīrējamā kompanjona profesijas pieprasījuma un izplatības cēloņi. Trešā daļa tiek veltīta sīkākai konkrētu profesiju izpētei izīrējamo kompanjonu sfērā un sabiedrības attieksmei pret tām. Maģistra darbs sastāv no 62 lpp. neieskaitot literatūras sarakstu un pielikumu.  Atslēgvārdi: izīrējamais kompanjons, izīrējamais draugs, viesmīle, viesmīlis, geiša",0
590,"A. Puškina ""Pīķa dāmas"" inscenējuma iezīmes Mazā teātra 2014. gada iestudējumā.","Viktorija Zorina A.Puškina «Pīķa dāmas» inscenējuma iezīmes Mazā teātra 2014. gada iestudējumā: bakalaura darbs. – Rīga, 2018. – 50. lpp    Bakalaura darbs ir veltīts prozas teksta inscenējuma dramaturģijā īpatnību atklāšanai, ņemot par piemēru A. Puškina «pīķa dāmas» 2014. gada Mazā teātra iestudējumu (režisors A. Žitinkins) Balstoties uz A.Puškina daiļdarbu pētnieku rakstītajiem pētījumiem literatūrzinātnē, darba autors veic tēlu sastatāmo analīzi starp A.Puškina stāstu un tā inscenējumu, kā arī atklāj neverbālo līdzekļu nozīmi izrādes jēgas formējumā. Darba autors nonāk pie secinājuma, ka režisora modifikācijas sekmē pilnāku atainojumu katra no inscenējuma tēliem. Pētījums var ieinteresēt filologus, kuri nodarbojās ar prozas teksta inscenējuma un A.Puškina prozas problēmām.",0
591,Vizuālie tēli V.Majakovska agrīnajā dzejā.,"Darbs ir veltīts vizuālo tēlu izrādīšanas specifikai Vladimira Majakovska dzejā no 1912 - 1916. gadam. Pirmajā daļā tiek aplūkoti vēsturiskie priekšnoteikumi un mūsdienu literatūras vizuālā posma analīze, īpaši saistībā ar “vizuālo pagriezienu”. Otrajā daļā tiek analizēti konkrēti piemēri un vizuālie paraugi dzejnieka agrīnajā liriskajā dzejā un tiek veikta vizuālo tēlu tematiskā tipoloģija, kuras pamatā ir semantiski-lingvistiskā pieeja un ekfrāzes metodes.",0
592,Sieviešu reprezentācijas stāstu krājumā “Krievu sievietes”.,"Darbs ir veltīts sieviešu reprezentāciju pētījumam mūsdienu literatūrā. Par pētījuma materiālu ņemts stāstu krājums ""Krievu sievietes"", kas publicēts 2014. gadā. Pamatojoties uz mūsdienu pētījumiem dzimumu studiju jomā, autors veic sieviešu attēlu salīdzinošu analīzi, identificē galvenās sieviešu reprezentācijas, ko iesnieguši mūsdienu autori. Īpaša uzmanība tiek pievērsta autoru ""vīriešu"" un ""sieviešu"" uzskatiem par tradicionālo Madonnas tēlu (sievieti-sievu un sievieti-māti). Autors analizē motīvu īpašības un biežumu, kas veido Madonnas sievietes tēlu, atklāj vīriešu autoru un sieviešu autoru attieksmi un novērtējumu, kas ļauj uzrādīt tendences šīs tradicionālās sieviešu modeļa modifikācijā mūsdienu krievu literatūrā. Pētījums var ieinteresēt filologus, kuri nodarbojas ar līdzīgu problemātiku, kā arī visus lasītājus, kas interesējas par doto jautājumu.",0
593,Ekfrāze Marinas Cvetajevas prozā.,"Bakalaura darbs “Ekfrāze Marinas Cvetajevas prozā:” ir veltīts ekfrāzes izpētei. Pirmajā daļā ir aprakstīts ekfrāzes teorētiskais aspekts, ekfrāzes funkcija tekstā un apskatītas tās izpētes metodes. Otrajā daļā atklātas ekfrāzes īpatnības M. Cvetajevas darbos “Mans Puškins”, “Natalja Gončarova”, “Dzīvais par dzīvo (Vološins)”, ka arī atklātas tās funkcijas.",0
594,Sievietes tēls Oanso Park autobiogrāfiskajā romānā “Kas apēda visu šingu?”,"Bakalaura darba tēma ir “Sievietes tēls Oanso Park autobiogrāfiskajā romānā “Kas apēda visu šingu?”” 20.gs. otrajā pusē sievietēm beidzot radās iespēja izteikties literatūrā un mākslinieciskā jaunradē kopumā. Iepriekš korejiešu sievietēm tādas iespējas nebija, jo viņas apspieda konfuciānisma kultūra, antifeminisms un citi apstākļi.  Darba galvenais mērķis ir analizēt sievietes tēlu Oanso Park autobiogrāfiskajā romānā “Kas apēda visu šingu?” kontekstā ar Korejas 20.gs. sākuma vēsturiskajiem notikumiem un sociālo vidi. Darbs sastāv no trī daļām. Pirmajā daļā tiek aplūkota Korejas literatūra un sieviešu dzimuma korejiešu literatūras pārstāves un to galvenās darbu tēmas. Otrajā daļā tiek apskatīti tie Korejas vēstures fakti 20.gs.,kuri tiek pieminēti autobiogrāfiskajā romānā “Kas apēda visu šingu?” Trešajā daļā tiek analizēts sievietes tēls un tā apkārtējas vides ietekme uz pašu tēlu un sabiedrību tam apkārt.",0
595,Naratīvs Laimas Kotas romānā “Istaba” un Kristīnes Ulbergas romānā “Tur”,"Pētījuma centrā izvirzīts Laimas Kotas romāns “Istaba” un Kristīnes Ulbergas romāns “Tur”, kuri pētīti trīs stāstījuma gramatikas aspektos – laiktelpa, redzespunkts jeb stāstītājs un personas. Pētījums balstīts naratoloģijas teorijā. Pētījuma mērķis ir pētīt Laimas Kotas un Kristīnes Ulbergas romānus naratoloģijas teorijas kontekstā, atklājot un salīdzinot stāstījuma struktūras raksturīgākās iezīmes radītajā laiktelpā, redzespunktā jeb stāstītājā un personās. Pētījuma uzdevumi ir iepazīties ar teorētisko materiālu par naratoloģijas teoriju, lai gūtu ieskatu tās veidošanās vēsturē un saprastu analīzes principus, pēc kuriem analizēt romānā “Istaba” un “Tur” radīto laiktelpu, personas un redzespunktu jeb stāstītāju un noslēgumā, balstoties uz iegūto informāciju, salīdzināt iegūtās romānu analīzes un izdarīt secinājumus. Rezultāti atklāj detalizētus stāstījuma veidošanas principus romānos “Istaba” un “Tur”.",0
596,"Ķīniešu kaligrāfijas vēsture, ētika un estētika un kaligrāfa Van Sjidži daiļrade","Ķīniešu kaligrāfijas vēsture, ētika un estētika Van Sjidži daiļradē” – ir darbs, kas veltīts ķiniešu kaligrāfijas pētījumam. Kaligrāfija, kā Āzijas reģionā joprojām izplatītā meistarība, demonstrē Ķīnas tautas vecās tradīcijas kanonus, kā arī filozofijas pamatprincipus, daoistu mācības idejas.  Tiek izpētīta kaligrāfijas vēsture, attīstības posmi, stili un nozīmīgākā pārstāvja, Van Sjidži, daiļrade. Mākslinieka vēsturiskais ceļš un filozofiskie uzskati paredz kaligrāfijas praksi, kā iedvesmas un pašizpausmes pamatveidu. Darbā tiek secināts, ka Van Sjidži kaligrāfiskā meistarība izpaudās ar emocijām, jūtām, prāta un ķermeņa harmoniju.Kaligrāfijas prasme ietver sevī ne tikai tehnisko un estētisko aspektu, bet arī mākslinieka individualitāti, meistarību, enerģijas plūdumu un iekšējo spēku. Darbs sastāv no četrām daļām, kurās aprakstīti kaligrāfijas attīstīšanās posmi, stilu pārmaiņas, pielietošanas metodes dažādos vēsturiskajos apstākļos. Aprakstīta kaligrāfijas saistība ar daoistu filozofiju caur mākslu-starpnieku – ainavas glezniecību. Tušas un otiņas, kā arī vienādu pamatprincipu pielietošana tuvina ainavas glezniecības un kaligrāfijas mākslu identitātes un ļauj autoram izmantot ainavu glezniecības amatniecību, lai ieviestu skaidrību  par otiņas mākslu daoistu filozofijā. Darbā minēti vairāki kaligrāfijas stili – džuaņšu, lišu, caošu, sjiņšu un kaišu stili, kā arī to pielietošanas īpašības. Ceturtā nodaļaapraksta Van Sjidži personību, kā daoistu, viņa dzīves veidu un kaligrāfijas apmācības posmus, kā arī to, kādu veltījumu ķiniešu kaligrāfijā Van Sjidži izdevās atstāt kā māksliniekam ar savdabīgu uzskatu par  kaligrāfijas pielietošanu, apvienojot to ar daoistu filozofiju.",0
597,Sengoku perioda bruņu attīstība,"Darbā tiek izpētīta bruņu attīstība Sengoku periodā (15. gadsimta vidus, 16. gadsimts). Izskaidrotas ir bruņu sastāvdaļas, bruņu veidi un tipi. Pievērsta ir arī uzmanība mūsdienu situācijai bruņu izpētes un saglabāšanas laukā. Darbs var būt noderīgs sākotnējai Japānas bruņu iepazīšanai.",0
598,Dzīvnieku nozīme autohtonajos korejiešu frazeoloģismos ar zoonīmu komponentiem,"Šī bakalaura darba nosaukums ir “Dzīvnieku nozīme autohtonajos korejiešu frazeoloģismos ar zoonīmu komponentiem”. Šī darbā uzmanība tiek pievērsta uzmanība vienam no visproblemātiskākajiem aspektiem tulkošanas procesā - neradniecisku valodu frazeoloģismu tulkošana. Frazeoloģismi sevi ietver noteiktas tautas kultūras daļu, kas padara tos par visgrūtākajiem valodas vienībām. Zoonīmu, jeb dzīvnieku nosaukumu, iekļaušana frazeoloģismos ir ļoti viegli izskaidrojams process, jo viena no frazeoloģismos uzkrātās informācijas sadaļām ir saistāma ar dzīvām būtnēm, kuras ir pastāvējušas līdztekus cilvēkiem kopš laika gala. Šī darba uzdevumi ir atlasīt no latviešu un korejiešu frazeoloģijām frazeoloģismus ar zoonīmu komponentiem, apkopot, klasificēt un izanalizēt tos ar mērķi atdalīt no tiem zoomorfismus, jeb uz cilvēka attiecinātu dzīvnieka apzīmējumus, ka arī veidot dzīvnieku tēlu apkopojums uz analīzes gaitā atdalītu korejiešu zoomorfismu bāzes. Darbs sastāv no divām daļām, kuras tiek sadalītas uz vairākām nodaļām. Pirmajā daļā tiek apkopota teorētiskā informācijā par šī temata ietvaros aktuāliem jēdzieniem un valodniecības teorijām. Otrajā daļā tiek veltīta frazeoloģismu atlases principiem šī darbam un ka arī atlasītu frazeoloģismu analīze. Bakalaura darbā tika secināts, kā lielāka atlasītu korejiešu frazeoloģismu ar zoonīmu komponentiem ir piemīt pejoratīvā nozīme.",0
599,F. Dostojevska romāns “Idiots”: Kņazs Miškins un evanģēliskais Kristus.,"Bakalaura darbā tiek izskatīti bībeles motīvi pēc F.M. Dostojevska romāna „Idiots”, tiek aplūkoti galvenie varoņi kņazs Miškins un evanģēliskais Kristus. Darbs sastāv no ievada, divām nodaļām, secinājumiem, noslēguma, izmantotās literatūras saraksta un pielikumiem. Pirmā nodaļa iepazīstina ar Dostojevska romāna nodomu satur kņaza Miškina rakstura portretu, izstrādāto uz zinātnisko darbu analīzes pamata, kā arī pasniedz romāna sižetu, kurš atspoguļo Jauno Derību. Otrajā nodaļā tiek izskatītas līdzības starp evanģēlisko Kristu un romāna galveno varoni, tiek analizēts romāna teksts, pamatojoties uz bībeles notikumiem.  Pētījumi var būt derīgi filologiem, literātiem, teologiem, filosofiem, un citiem lasītājiem, kurus varētu interesēt dotā problemātika.",0
600,Ķīnas pazīstamāko Tūkstoš Budu alu mākslas un arhitektūras vēsture,"Bakalaura darba tēma “Ķīnas pazīstamāko Tūkstoš Budu alu mākslas un arhitektūras vēsture” veltīta Ķīnas teritorijā esošo klintīs cirsto alu arhitektūras un mākslas vēstures izpētei.  Bakalaura darba mērķis ir, balstoties uz pieejamajiem materiāliem, izpētīt Tūkstoš Budu alu arhitektūru un tajās atrodamos mākslas darbus dažādos laika posmos Ķīnas vēsturē, kā arī apskatīt budisma ienākšanu Ķīnā un tā ietekmi uz ķīniešu domāšanu un kultūru, jo līdz ar budisma mācības izplatīšanos, Ķīnā sākās grandiozu, Budam veltītu kulta celtņu būvniecība. Visas šīs celtnes bija rotātas ar neskaitāmām skulptūrām un gleznojumiem, kas sintezēja vienā veselā arhitektūru, tēlniecību, glezniecību un arī dabu. Darba gaitā tiek apskatīta budisma ienākšana Ķīnā un tā pastāvēšana dažādu dinastiju valdīšanas laikā. Tiek aplūkota Tūkstoš Budu alu veidošanās vēsture, apskatot trīs no senajiem alu tempļiem – Juņgan alas, Lunmeņ alas un Duņhuan jeb Mogao alas un izpētīta alu arhitektūra un māksla, to mainība un pilnveidošanās vēstures gaitā Bakalaura darbs sastāv no 3 daļām, 9 nodaļām. Darba 1. daļā aprakstīta budisma nonākšana un izplatīšanās Ķīnā. Darba 2. daļā ir apskatīti trīs no Tūkstoš Budu alu tempļiem, pievēršot uzmanību to veidošanās vēsturei, izvietojumam un kultūras mantojumam. Darba 3. daļā  ir veltīta Tūkstoš Budu alu arhitektūrai un tajās esošajai budisma mākslai - īpašu uzmanību pievēršot tēlniecībai un glezniecībai, jo ķīniešu budisma kulta figurālā māksla ir pārstāvēta ar patiesi iespaidīgu daudzumu skulpturālu un glezniecības mākslas priekšmetiem, kuri ir iekļauti dažāda tipa budistu svētvietu (klosteru, tempļu u.c.)  noformējumā, kā arī mājas altāru un lūgšanu vietās.    Darba apjoms ir 40 lpp.",0
601,Gavēņa apraksts 12.-14. gadsimta sūfiju dzejā,"Bakalaura darbā tiek aplūkots gavēņa apraksts 12.-14. gadsimta sūfiju autoru dzejā, akcentu liekot uz Dželāl ad-Dīna Rūmī dzeju. Darbs sastāv no divām daļām. Teorētiskās daļas pirmajā nodaļā tiek dota sūfisma definīcija un apskats gavēņa nozīmei sūfismā un islāmā, otrajā nodaļā tiek aplūkotas sūfiju dzejas īpatnības un trešajā nodaļā - Dželāl ad-Dīna Rūmī dzejas specifikas raksturojums. Praktiskajā daļā, kas ir ceturtā nodaļa, tiek aplūkoti un analizēti islāma mistiķu dzejas piemēri, kurā ir apraksts par gavēni. Bakalaura darba mērķis ir atklāt, kā sūfiju autori savā dzejā ir aprakstījuši gavēni, to nozīmi un ietekmējošos faktorus.",0
602,Arirang: Korejas neoficiālais nacionālais simbols,"Darba nosaukums: Arirang: Korejas neoficiālais nacionālais simbols. Darbā ietverta teorija par Arirang un tās izcelšanos, nozīmi Korejas tautai un Korejas pussalas savstarpējās attiecībās. Darbā arī tiek iekļauts pētījums par dažāda vecuma cilvēku attieksmi pret Arirang. Darba mērķis ir noskaidrot, kāpēc Arirang tiek uzskatīta par Korejas simbolu un kāpēc tā ir tik svarīga Korejas kultūras izzināšanā. Darba gaitā tika noskaidrots, ka Arirang ir sena tautasdziesma, kas populāra kļuva Japānas kolonizācijas laikā, un tā joprojām ir svarīga gan Dienvidkorejai, gan Ziemeļkorejai. Darbs sastāv no ievada, piecām nodaļām un sešām apakšnodaļām, secinājumiem, kas viss ir izklāstīts 41 lpp.",0
603,Salikteņu lietojums korporatīvās atbildības ziņojumos,"Šī pētījuma mērķis ir noskaidrot, kāda salikteņu forma un funkcija ir visbiežāk izmantota korporatīvās atbildības ziņojumos. Analīzei tika izvēlēti trīs korporatīvās atbildības ziņojumi banku nozarē. Izmantotā empīriskā pētījuma metode bija biežuma analīze, un analīze tika balstīta uz Bauera (1983), Levija (1998) un Liebera (2009) teorijām. Pētījuma rezultāti liecina, ka katram analizētajam korporatīvās atbildības ziņojumam ir sava visbiežāk lietotā salikteņu forma. Visvairāk lietotais saliktenis visos analizētajos korporatīvās atbildības ziņojumos ir salikts lietvārds, un vismazāk lietoti ir saliktie darbības vārdi un apstākļa vārdi. Analīze arī parāda, ka lielākā salikteņu daļa ir saistīta ar uzņēmējdarbību un ekonomiku.",0
604,Sieviešu izglītības atainojums angļu literatūrā – no Mērijas Volstonkraftas līdz Enidai Blaitonai,"Bakalaura darbs ir veltīts sieviešu izglītības atainojumam angļu literatūrā. Teorētiskajā daļā ir apskatīta sieviešu izglītības vēsture Lielbritānijā ietverot tradicionālos uzskatus par sieviešu intelektu, feminisma ideju attīstību un uzlabojumiem sieviešu tiesību jomā, tradicionālo meiteņu izglītību 18. un19. gadsimtā, kā arī 19. gadsimta otrās puses un 20. gadsimta pirmās puses izglītības reformas. Pētījuma mērķis ir izpētīt, analizēt un salīdzināt sieviešu izglītības atainojumu sekojošos darbos: Mērijas Volstonkraftas ″Sieviešu tiesību aizstāvība″, Šarlotes Brontē ″Džeina Eira″, Annas Brontē ″Agnese Greja″ un Enidas Blaitonas ″Pirmais semestris Meloriju torņos″. Pētījuma gaitā tika izmantotas tādas pētīšanas metodes kā teorētisko avotu analīze un izvēlēto darbu salīdzinošā analīze. Pētījums atklājis, ka minētajos darbos atspoguļotas noteiktā vēsturiskā perioda īpatnības, un šīs rakstnieces vienprātīgi uzsver sieviešu izglītības nepieciešamību un lietderību.",0
605,Rīsi un rīsu ēdieni japāņu tradicionālajos svētkos un rituālos,"Darbā tiek apskatīta rīsu un rīsu ēdienu ietekme uz japāņu tradīcijām. To nozīme japāņu tradicionālajās svētkos un rituālos.  Darba mērķis ir pierādīt rīsu svarīgo, simbolisko nozīmi japāņu tradicionālajos svētkos, izpētot rīsu un Japānas  mitoloģisko izcelšanās vēsturi, to saistību ar dievībām. Darbs sastāv no 3 nodaļām un vairākām apakšnodaļām, kurās tiek apskatīta, rīsu mitoloģiskā rašanās, rīsu saistība ar mitoloģisko Japānas rašanos. Dievību, rīsu un rīsu ēdienu (tādu kā rīsu kūkas, rīsu vīns) nozīme rituālos un japāņu tradicionālajos svētkos. Rīsu ietekme uz  japāņu mitoloģisko dzīves  uztveri.",0
606,Saistvārdu mācīšana vidusskolā: mācību grāmatu analīze,"Šajā pētījumā tiek prezentēti empīriskā pētījuma rezultāti, pētot saistītājvārdu mācību metodes vidusskolā. Trīs specializētās korporas tika apkopotas, lai aprakstītu dažādus populārākos uzdevumu veidus un mācīšanas metodes saistītājvārdu mācīšanai, kā arī saistītājvārdu lietošanas biežumu un uz tiem balstītos uzdevumus. Ir konstatētas būtiskas atšķirības dažādu saikņu vārdu izmantošanā dažādās mācību grāmatās. Darba autore pierāda, ka katram uzdevumu veidam ir īpašas pedagoģiskas īpašības, kas atdala tos no citiem veidiem. Pētījumā iegūtie atklājumi var būt interesanti pētniekiem, kuri pētījuši saistītājvārdu dažadību un uz tiem balstītiem uzdevumiem, valodu pedagogiem un citiem lietišķās valodniecības speciālistiem.",0
607,Ķīniešu sieviešu tradicionālais tērps un tā attīstība Tan dinastijas laikā (618.-907.g.),"Darba nosaukums ir “Ķīniešu sieviešu tradicionālais tērps un tā attīstība Tan dinastijas laikā”. Tradicionālais ķīniešu sieviešu apģērbs ir viens no svarīgākajiem etniskās grupas kultūras elementiem, kas veidojās vairāk nekā tūkstots gadu, pakļaujoties  ģeogrāfiskajam stāvoklim, klimatam, politiskiem, sociāliem, tikumiskiem, estētiskiem, un daudziem citiem apstākļiem.  Ķīniešu sieviešu tautas tērps ir spilgts kultūras iemiesojums, kas nodrošina uzkrāto vērtību, un zināšanu nodošanu nākamajām paaudzēm. Darbā ir aprakstīti Senās Ķīnas tērpi, to materiāli, simbolika, attīstība un Tan dinastijas sieviešu tērpu apraksti, kuros ir ietverti ne tikai apģērba apraksti, bet arī Tan sieviešu ikdienas dzīves īpašības.  Darba galvenais mērķis bija iepazīties ar tradicionāliem ķīniešu sieviešu tērpiem un izpētīt to attīstību Tan dinastijas laikā, kā arī tērpu ietekmi uz sieviešu dzīvi, hierarhijas sadalījumu pēc tērpa izskata, simbolu un krāsu nozīmi.  Darba tapšanas gaitā tiek sīkāk aprakstīti senie tērpi, katru materiālu iegūšana un izmantošana, krāsu un ornamentu simbolika, Senās Ķīnas izšuvumu māksla, Tan dinastijas sieviešu apģērbs, komsētika, matu sakārtojumi, aksesuāri un to ietekme uz sieviešu ikdienas dzīvi. Darbs sastāv no 4 daļām, kur pirmajā daļā tiek aprakstīti Senie tradicionālie ķīniešu sieviešu tērpi, to materiāli. Otrajā daļā tiek aprakstīti tērpos izmantotie simboli, krāsu nozīme un ornamentēšanas māksla. Trešajā daļā tiek aprakstīta ķīniešu izšuvumu māksla. Ceturtajā daļā tiek apskatīti Tan dinastijas sieviešu tērpi, frizūras, kosmētika un aksesuāri, Tan dinastijas tērpu krāsas un dekorēšana.  Darbs sastāv no 40 lapaspusēm.",0
608,Korejiešu valodā sastopamo ideofonu pazīmes,"Šī bakalaura darba tēma ir “Korejiešu valodā sastopamo ideofonu īpašības”.Ideofoni jeb vārdi apveltīti ar skaņu simboliskām īpašībām veido lielu daļu korejiešu valodas vārdu krājuma. Ideofonu referenti līdzinās valodas zīmei, kas to paskaidro, tādēļ tie ir jāpēta un jāanalizē no skaņu simbolisma teorijas skatpunkta. Ferdinanda de Sosīra valodas zīmes patvaļīguma teorijas popularitātes dēļ ideofonu izpēte 20. gadsimtā bija lielākoties atstāta novārtā vai arī veikta no morfoloģiskā nevis fonosemantiskā skatpunkta. Šajā darbā tiek pievērsta uzmanība korejiešu valodā sastopamo ideofonu pazīmēm un to sistemātiski semantiskajai dabai.  Darba mērķiirapkopot aktuālo informāciju par skaņu simbolisma teoriju un korejiešu valodā sastopamajiem ideofoniem, noskaidrot to īpašības un sistematizēt tās, un, atbilstoši svarīgākajām korejiešu ideofonu pazīmēm, apskatīt ideofonu piemērus un analizēt to uzbūvi no galvenokārt semantiskā, bet arī morfoloģiskā un fonētiskā aspekta. Bakalaura darbs sastāv no trim daļām. Pirmajā daļā ir apkopota informācija par terminoloģiju un skaņu simbolisma teoriju, piedāvājot aktuālo jēdzienu tulkojumus un definīcijas latviski. Otrajā daļā tiek apskatīta korejiešu valodas fonoloģija un ideofoni kā korejiešu valodas sastāvdaļa. Trešajā daļā tiek aprakstītas trīs svarīgākās korejiešu ideofonu pazīmes, kā arī tiek piedāvāti un sīkāk analizēti konkrētu ideofonu piemēri. Bakalaura darbā tika secināts, ka galvenās korejiešu ideofonu pazīmes ir to pakļaušanās patskaņu harmonijai, līdzskaņu mijai un reduplikācijai.",0
609,Grafisko attēlu izmantošana biznesa angļu valodas studentu runāšanas prasmju pilnveidei,"Viena no galvenajām globalizācijas sekām ir plašāka angļu valodas kā biznesa komunikācijas līdzekļa izmantošana visā pasaulē, tai skaitā arī Latvijā. Līdz ar to, ievērojami aug nepieciešamība attīstīt biznesa angļu runāšanas prasmes, izmantojot efektīvus materiālus. Šī pētījuma mērķis bija noskaidrot grafisko attēlu efektivitāti biznesa angļu valodas apguvēju runāšanas prasmju pilnveidē. Lai sasniegtu mērķi, situāciju analīzē novērošana tika izmantota kā pētniecības pamatinstruments, lai sekotu studentu uzdevumu izpildes procesam un mijiedarbībai. Pētījuma rezultāti atklāja gan priekšrocības, gan trūkumus, kas saistīti ar grafisko attēlu izmantošanu. Bet neskatoties uz to, tika secināts, ka šos materiālus var izmantot kā efektīvu līdzekli tekošas un pareizas runas pilnveidošanai. Grafiskos attēlus ir ieteicams izmantot kā papildus materiālus kursa gaitā.",0
610,Zīmola identitātes analīze korporatīvajā mājaslapā,"Šis pētījums analizē “airBaltic” zīmola identitātes atspoguļojumu uzņēmuma korporatīvajā mājaslapā. Pētījuma mērķis bija noskaidrot, kādu vēstījumu ieinteresētajām pusēm pauž valodas lietojums trijās korporatīvās mājaslapas sadaļas. “airBaltic” nostāja tika analizēta, ņemot vērā kultūras un sociālus apsvērumus. Empīriskajā daļā tika izmantots trīsdimensionālais modelis, kas ir balstīs Normana Fērklova (1992) teorijās un izpratnē par kritisko diskursa analīzi. Pētījuma rezultāti liecina par vērā ņemamām pretrunām sensitīvos jautājumos un nekonsekvenci sociālo attiecību dimensijā. Konstatētie rezultāti norāda uz paviršu attieksmi pret klientiem un topošajiem darbiniekiem.",0
611,Palīgteikumu veidi ceļojumu emuāros,"Dotais pētījums apskata palīgteikumu lietojumu ceļojumu emuāros, kuru aktualitāti nosaka digitālo mediju popularitāte un viegli pieejami ceļojumi. Paraugi pētījumam tika ievākti no ceļojumu emuāriem un analizēti saskaņā ar apskatīto teoriju par palīgteikumiem. Teorētiskais pārskats definē trīs izteiktus palīgteikumu veidus. Pētījuma rezultāti norāda, ka analizētajos tekstos visbiežāk izmantotais palīgteikuma tips ir laika un nosacījuma apstākļa palīgteikums, jo, izmantojot tos, autori apraksta savu ceļojumu apstākļus. Īpaši rūpīgi tiek aprakstīti laiks un alternatīvas. Pētījums arī vērš uzmanību uz to, ka dažādas palīgteikumu lietojuma tendences ceļojumu emuāros",0
612,Dzimuma loma valodas lietojumā lietišķajās prezentācijās,"Šajā bakalaura darbā tiek pētīta dzimumu loma valodu lietojumā lietišķajās prezentācijās, jo mūsdienu sabiedrībā cilvēkiem tagad ir jārunā publiski vairāk nekā jebkad agrāk. Bakalaura darba mērķis ir izpētīt, kā valodas lietojumu lietišķajās prezentācijās ietekmē runātāja dzimums. Autore ir pētījusi vairākus teorētiskos avotus par komunikāciju, lietišķajām prezentācijām un dzimuma atšķirībām runā. Autore ir izpētījusi piecas vīriešu un piecas sieviešu ar uzņēmējdarbību saistītas prezentācijas. Lai analizētu atšķirības starp vīriešu un sieviešu valodas lietojumu izvēlētajās lietišķajās prezentācijās, tiek izmantota kvalitatīva gadījumu izpētes pieeja. Tiek secināts, ka valodas lietojumu lietišķajās prezentācijā ietekmē runātāja dzimums attiecībā uz izrunu, balsi un intonāciju, vārdu izvēli un sintaksi.",0
613,Biznesa saziņas neverbālie aspekti,"Komunikācijai ir ļoti nozīmīga loma no mūsdienu sabiedrībā, kā arī darba intervijās, kuras ir svarīgas biznesa saziņas daļa ikvienam cilvēkam. Tās var definēt kā oficiālas sanāksmes, kas skar personas profesionālo karjeru, un izlemj, vai intervējamais iegūs darbu vai ne. Neverbālā komunikācija ir neatņemama daļa no ikvienas savstarpējās saskarsmes un ir jāņem vērā, gatavojoties darba intervijai. Šīs Bakalaura darba mērķis ir paaugstināt intervējamā informētību par pareizu neverbālās komunikācijas lietošanu darba intervijās un veidiem kā tā  var ietekmēt pozitīvu vai negatīvu iznākumu darba intervijai. Pētījuma metode, šajā bakalaura darbā ir gadījumu izpētes metode. Teorija par to, kā intervējamam vajadzētu uzvesties darba intervijā, lai gūtu panākumus pilnībā nesakrīt ar video ierakstiem, kas tika analizēti. Dažus no punktiem var ņemt kā piemēru no visiem video, kas analizēti empīriskajā daļā, bet neviens no tiem atspoguļo neverbālo komunikāciju pilnība.",0
614,Daudzveidīgo spēju teorijas izmantošana individuālā apmācībā,"Tā kā angļu valoda ir pati populārākā svešvaloda pasaulē, cilvēki ir spiesti to apgūt. Viens no visefektīvākajiem veidiem ir individuālā valodas apmācība, jo tās laikā pedagogs uzmanību vērš uz vienu skolēnu. Daudzveidīgo spēju teorijas pielietojums palīdz nodrošināt efektīvu nodarbību. Pētījuma mērķis ir noskaidrot, vai pieaugušie ar daudzveidīgo spēju teorijas pielietojuma palīdzību individuālās valodas apmācības laikā var sekmīgi apgūt angļu valodas prasmes. Lai sasniegtu mērķi, tika veikta aprakstošā gadījuma izpēte. Pētniecības metode bija privātnodarbību vērošana, kas palīdzēja secināt, ka lingvistiskās un interpersonālās spējas tiek pielietotas visbiežāk. Lai gan daudzveidīgo spēju teorijas pielietojums individuālās valodas apmācībā ir laika ietilpīgs, šis process ir lietderīgs, jo uzlabo izglītojamā valodas prasmes, īpaši tad, kad uzmanība pievērsta vienam skolēnam.",0
615,Korpusu lietojums klasifikācijas un salīdzinājuma rindkopu rakstītmācīšanā,"Nesenie panākumi korpusa lingvistikā liecina par to, ka korpusa lietojums rakstītmācīšanā var nodrošināt svešvalodas ar īpašu datubāzi, sastāvošu no autentiskiem valodas datiem, kas savukārt var uzlabot mācību procesu. Šī pētījuma mērķis bija noskaidrot, vai korpusos balstītu aktivitāšu lietojums var uzlabot saistošo vārdu izmantošanu klasifikācijas un salīdzinājuma/kontrasta rindkopu rakstītmācīšanā. Pētniecības metode, kas tika izmantota šī maģistra darba tapšanā bija gadījuma izpēte, kas ietvēra pirmstestu, pēctestu un aptaujas anketu. Pētījuma rezultāti liecina, ka korpusos balstītu aktivitāšu izmantošana ievērojami uzlabo saistošo vārdu kopskaitu, palielina pareizi izmantoto saistošo vārdu skaitu, kā arī samazina kļūdu skaitu klasifikācijas un salīdzinājuma / kontrasta rindkopās.",0
616,Metaforu analīze finanšu rakstos,"Šī pētījuma mērķis ir noteikt kā konceptuālā metafora sekmē tekstuālo kohēziju un koherenci un veicina teksta loģisko sakarību. Par empīriskās analīzes pētāmo objektu izvēlēts finanšu diskurss, jo metaforiskie koncepti ir būtiska daļa no ekonomikas un finanšu nozarē izmantotās valodas. Pētījums veikts izmantojot kvalitatīvo diskursa analīzi. Šī metode izvēlēta, lai nodrošinātu padziļinātu katra izvēlētā raksta analīzi un, lai noteiktu kā kohēzija un koherence tiek panākta katrā tekstā. Rezultāti norāda, ka viena vai vairāku metaforisko konceptu klātbūtne tekstā sekmē diskursa tekstuālo kohēziju un koherenci. Kohēzija tiek panākta izmantojot referenci, vairākkārtēju leksisko elementu atkārtojumu un vārdkopu veidošanu, kas palīdz nodrošināt saikni starp teksta virsmas elementiem, kuri saistīti ar metaforiskajiem konceptiem. Turpretim koherence lielākoties tiek sasniegta tekstā izmantojot vienu galveno konceptuālo metaforu, kas sistemātiski savieno gan avota gan mērķa domēnus, kā arī izmantojot vairākas konceptuālās metaforas, kas ir savstarpēji saistītas balstoties uz bāzes metaforas un pakārtoto metaforu vai paralēlo struktūru. Pētījums uzskatāmi parāda, ka metaforiskie izteicieni un konceptualizācija finanšu diskursā ne tikai palīdz izskaistināt tekstu, bet arī pastiprina teksta struktūru un kompozīciju.",0
617,"Detektīvu struktūras analīze pēc S.S.Van Daina ""Divdesmit detektīvu rakstīšanas noteikumiem""","S.S. van Daina 1928.gadā apkopotie „Divdesmit detektīvu rakstīšanas noteikumi” ir nozīmīgs raksts, kas mēģināja definēt detektīvus, aprakstot to kopējās pazīmes. Šajā darbā tika aplūkots šo noteikumu nozīmīgums mūsdienu kontekstā, lai izpētītu, vai, par spīti literatūras attīstībai, viņa noteikumi joprojām ir universāli pielietojami. Izmantojot izvēlēto darbu analīzi, interpretāciju, salīdzināšanu un rūpīgu lasīšanu, darbā tika analizēti S.S. van Daina noteikumi, kuri nepieciešamības gadījumā tika uzlaboti, lai būtu pielietojami arī mūsdienās. Darba rezultātā tika izstrādāta metodoloģija detektīvu sižeta struktūras plānošanai. Šis atklājums nodrošina jaunu veidu, kā autori var plānot un analizēt sižeta izstrādi detektīvdarbos. Atslēgvārdi: S.S. van Dains, detektīvliteratūra, detektīvu analīze, detektīvu struktūras analīze",0
618,Žurnāla Forbes virsrakstu linvistiskās raksturiezīmes,"Laikrakstu valodas stilu, kā jebkuru citu stilu, vienmēr noteica īpašas lingvistiskas iezīmes, tomēr mūsdienās tas ir kļuvis populārs arī dažādos formātos - gan drukātā, gan elektroniskā formātā. Tādēļ var teikt, ka laikrakstu stils un virsrakstu valoda tiek pielāgota atbilstošam saziņas kanālam, caur kuru tā ir sūtīta. Šis pētījums ir vērsts uz laikrakstu virsrakstu analīzi un to lingvistiskām iezīmēm Forbes žurnālā. Šī pētījuma mērķis ir noteikt visbiežāk izmantotos lingvistiskos rīkus virsrakstu izveidē, kā arī salīdzināt šo rīku izmantošanas atšķirības drukātos un tiešsaistes virsrakstos. Vēl viens aspekts, kas tika analizēts, bija - vai virsraksti tiešsaistē atbilst tām pašām valodas normām, kurām atbilst virsraksti drukātā formātā. Balstoties uz 39 virsrakstu analīzes var secināt, ka virsraksti tiek veidoti tādā veidā, lai tiktu panākti to saziņas mērķi, t.i. piesaistīt lasītājus un sniegt informāciju par rakstu. Tomēr, tika secināts, ka lingvistisko iezīmju izmantošana drukātos un tiešsaistes virsrakstos atšķiras, tā kā tiešsaistes virsraksti tiek izveidoti, lai tos varētu viegli atrast dažādās interneta meklētājprogrammās.",0
619,Ar veselību saistītas metaforas rakstos par ekonomiskiem jautājumiem,"Konceptuālo metaforu teorija izsaka iespējamību par universālu metaforu eksistenci dažādās valodās. Bakalaura darba mērķis bija identificēt veselības metaforas rakstos par ekonomikas jautājumiem angļu un latviešu valodā un noskaidrot kā tās konceptualizē ar ekonomiku saistītas problēmas. Pētījums ir balstīts uz konceptuālās metaforu teorijas. Metaforu identifikācijai kontekstā tika izmantota deduktīvā metode un izpētīja tās no kvalitatīvās un kvantitatīvās perspektīvas. Tika atklāts, ka visbiežāk sastopamākās veselības metaforas bija problēma ir slimība/traucējumi un uzlabojums ir ārstēšana/atveseļošanās ar metaforiskajām izpausmēm ‘vājums’ un ‘atveseļošanās’. Rezultāti atklāja, ka veselības metaforas biežums uz 1000 vārdiem angļu valodas korpusā ir 3.08, un latviešu valodas korpusā biežums ir 0.899, sniedzot kopējo vidējo biežumu 1.993 metaforas uz 1000 vārdiem. Apkopotie rezultāti ļauj secināt, ka veselības metaforas ir biežāk sastopamas angļu valodas korpusā. Atšķirību metaforu lietojumā ir iespējams izskaidrot ar atšķirīgām publicistiskās valodas tradīcijām un priekšroku vienkāršai un mazāk metaforiskai izpratnei ekonomiskajā diskursā latviešu valodā.",0
620,Induktīvās un deduktīvās pieejas izmantošana darbības vārdu laiku mācīšanā augstskolā: salīdzinošā analīze,"Gramatika vienmēr tiek uzskatīta par vienu no galvenajiem aspektiem svešvalodu apguvē. Ir zināmas divas galvenās un, savā ziņā, pretrunīgas metodes gramatikas apmācībā, tādas kā deduktīvā un induktīvā metodes. Šī pētījuma mērķis bija noskaidrot, vai studentu sasniegumi angļu valodas apguvē būtiski atšķiras atkarībā no tā, vai darbības vārdu laikus māca deduktīvi vai induktīvi. Pētniecības metode, kas izmantota maģistra darbā bija darbības pētījums, un datu vākšanas instrumenti bija testi un anketas. Pētījuma dalībnieku skaits bija divdesmit astoņi pirmā kursa bakalaura studenti, kuri specializējas angļu filoloģijā kādā Latvijas universitātē. Pētījuma rezultāti parādīja, ka nav novērojama statistiskā atšķirība starp divām metodēm. Aptaujā induktīvās grupas studenti atzina, ka šī metode viņiem ir grūtāka, jo viņi pie tās nav pieraduši.  Tika secināts, ka ir ieteicams apvienot abas metodes gramatikas kursā augstskolā.",0
621,Uz žanra balstītas pieejas izmantošana pētnieciskā darba anotācijas un ievada rakstītmācīšanā,"Lai iegūtu bakalaura grādu, ir nepieciešamas labi attīstītas akadēmiskās rakstīšanas prasmes un zinātniski pētnieciskā darba žanra zināšanas, tādējādi ir svarīgi palīdzēt studentiem tās attīstīt. Šī pētījuma mērķis bija noskaidrot žanrā balstītas pieejas efektivitāti pētnieciskā darba rakstīšanai universitātē, izmantojot gadījuma izpēti. Tā ietvēra zinātniski pētnieciskā darba anotācijas un ievada rakstīšanas mācīšanu, nodarbību vērošanu, aptaujas un žanra analīzi. Pētījuma rezultāti parādīja studentu rakstīšanas iemaņu uzlabošanos attiecīgajos žanros. Var secināt, ka žanra pieeja ir efektīva, jo studenti apzinās anotācijas un ievada retorisko struktūru un valodas iezīmes un spēj izmantot iegūtās zināšanas. Tomēr, lai sasniegtu labāku rezultātu, ir nepieciešams nodrošināt iespēju studentiem uzlabot uzrakstīto, izmantojot procesa rakstīšanas pieejas elementus.",0
622,Puritāņu sievišķības un Indiāņu mežonības atspoguļojums agrīnās ASV nebrīves stāstījumos,"Maģistra darbā tiek pētīts Puritāņu sievišķības un Indiāņu ‘mežonības’ atspoguļojums Mērijas Rovlandsones, Hannas Dustonas un Mērijas Džemisones nebrīves stāstījumos. Pētījuma teorētiskajā daļā tiek pētīti avoti par puritānismu, puritāņu reliģiskajiem uzskatiem un attiecībām starp puritāņu kolonistiem un indiāņiem. Pētījumā iekļauta arī teorija par nebrīves stāstījumiem un sieviešu lomu tajos. Darbā tika pielietota diskursa analīze, literārā analīze, vēsturiskā analīze, dzimtes vēsture, sieviešu vēsture un postkoloniālā teorija. Mērijas Rovlandsones nebrīves stāstījums mēģina atveidot tradicionālos puritānisma uzskatus, ka sievietes pildīja tām sabiedrības uzticētās lomas, tas ir, viņas bija uzticīgas saviem vīriem un Dievam. Rowlandsones stāstījums atspoguļoja Puritāņu sabiedrības uzskatus saistībā ar Indiāņiem. Hannas Dustonas stāstījums un tā lasījumi liecina par to, kā dažādu literāro laikmetu autori var interpretēt vienu stāstu atbilstoši saviem uzskatiem par Dustonas identitāti un Amerikas Indiāņu ‘mežonību’. Mērijas Džemisones stāstījums citādu skatījumu uz Indiāņiem, Džemisonse apstrīdēja vairākus Indiāņu stereotipus.",0
623,Komunikatīvie žesti agrīnajā valodas apguvē,"Samērā nesen zinātnieki sāka pievērst uzmanību agrīnājai valodas apguvei, jo pirms tam nepastāvēja būtiskas atšķirības starp valodu macīšanās procesu un valodu apguvi. Mūsdienās  ir  veikti pētījumi saistībā ar pirmās valodas apguvi (Lust un Foley, 2008; Clark, 2009), tāpat arī veikti pētījumi otras valodas apguvē (Saville-Troike, 2006), bilingvālās valodas apguves pētījumi (Houwer, 2009), kā arī mazbērnu valodas pētījumi (Crystal, 2005). Šajā maǧistra darbā tika ietverti bērnu žestu pētījumi (Iverson et al., 1999; Blake, 2007; Cochet and Vauclair, 2012; Hoff, 2014). Blake (2007) un Hoff (2014) pētījumi balstīti uz  komunikatīviem žestiem, bet (Iverson et al.(1999) un Cochet un Vauclair (2012) pētījumos iepriekš minēto terminu nelieto. Šī maǧistra darba mērķis ir apkopot zinātnisko literatūru par valodas apguvi, par verbālu un neverbālu komunikāciju, veikt gadījuma analīzi - bērna novērojumu mājas apstākļos un analizēt novērotā bērna žestu pielietošanu un verbālo runu pirmās valodas apguves procesā. Pētījums tika veikts, izmantojot novērošanas metodi, lietojot video filmēšanu un veicot piezīmes. Veiktā novērojuma rezultāti liecina, ka bērns lieto žestus pirms sāk runāt vai izmanto žestus runas ietvaros vai bez tās.  Pētījuma ietvaros tika konstatēts, ka divus ar pusi gadus vecs bērns var neizmantot verbālo valodu, bet neskatoties uz to, viņš ir intelektuāli attīstīts, lai komunicētu un izteiktu savas domas, lietojot neverbālo valodu, konkrēti žestus un norādītāja žestus, pie tam izmantojot žestus dažādos apstākļos, piedēvējot tiem dažādas nozīmes.",0
624,Definīcijas juridisko terminu vārdnīcās,"Šajā bakalaura darbā tiek pētītas definīcijas no juridisko terminu vārdnīcām; it īpaši to veidi un atšķirības. Definīcijas tiek izmantotas, lai saprastu šķirkļus, tāpēc definīcijas ir skaidrojošo vārdnīcu neatņemama sastāvdaļa. Ir svarīgi klasificēt un analizēt definīcijas, kas izmantotas juridisko terminu vārdnīcās, to īpatnības un īpašības.  Lai sasniegtu mērķi, tika izmantota kvalitatīva un kvantitatīva analīze. Analīzes rezultāti liecina, ka dažādās juridisko terminu vārdnīcās definīcijas būtiski neatšķiras. Turklāt tradicionālo definīciju veids ir visbiežāk sastopams juridisko terminu vārdnīcās. Pētījums liecina, ka ir perspektīvas turpmākai izpētei.",0
625,Valodniecības aspektu loma žurnāla Forbes rakstu mērķauditorijas sasniegšanā,"Šīs disertācijas temats ir lingvistisko un citu aspektu lietojums lasītāju mērķa auditorijas sasniegšanai Forbes žurnāla rakstos. Kopumā, ir novērojams trūkums attiecībā uz pētījumiem, kas saistīti ar lasītāju mērķauditoriju kā galveno faktoru rakstisku darbu veidošanā. Sekojoši, trūkst arī informācijas par tiem faktoriem un instrumentiem, kuru lietošana palīdz sasniegt mērķauditoriju. Tādēļ, šī darba mērķis ir noteikt kādi lingvistiskie un ar tiem saistītie kontekstuālie aspekti tiek izmantoti lasītāju mērķauditorijas sasniegšanā žurnāla Forbes rakstos, kā arī, izanalizēt, kāda ir šo aspektu ietekme uz mērķa auditorijas sasniegšanu. Lai analizētu būtiskās žurnāla iezīmes un autora viedokli, tika izmantota diskursa analīze. Šī metode tika izmantota arī, lai apskatītu rakstu struktūru, sintaksi, leksiku, koherences elementus un apslēpto vēstījumu pētījuma korpusā, kas sastāv no desmit Forbes rakstiem. Visbeidzot, balstoties uz izanalizētajiem elementiem, tika noteikta lasītāju mērķauditorija. Šī pētījuma rezultātā tika noteikti dažādi lingvistiski elementi un ar tiem saistīti ārēji aspekti, kas palīdz sasniegt lasītāju mērķauditoriju. Pētījumā secināts, ka mērķauditorija tiek sasniegta, pielietojot dažādus leksiskus, sintaktiskus un cita veida instrumentus, lai uzturētu kopīgu valodu starp autoru un lasītāju, balstītu idejas attīsti uz lasītāju iepriekšējām zināšanām un radītu koherentu rakstu.",0
626,Losandželosa Reimonda Čandlera romānā “Augstais logs” un Maikla Konelija romānā ''Piliens'',"Šis maģistra darbs pēta Losandželosas attēlojumu divos skarbās literatūras žanra romānos. Skarbās literatūras žanrs un lokācijas aspekts ir tēmas, kuram netiek pievērsts pietiekami daudz akadēmiskās uzmanības literatūrzinātnē. Tika analizēti divi literārie darbi – Reimonda Čandlera 1942. gada romāns “Augstais Logs” un Maikla Konelija 2011. gada romāns “Piliens”. Par maģistra darba galveno metodoloģisko ietvaru tika izvēlēta Džeisona Finča “Dziļa lokācijas kritika”. Romānu lokācijas analīze pauda daudz ieskatu Losandželosas sociālās, ģeogrāfiskās un politiskās realitātēs.",0
627,Lingvistiskās un paralingvistiskās iezīmes Latvijas zīmolēšanā,"Valsts zīmolēšanas mērķis ir valsts popularizēšana, lai piesaistītu tūristus un stiprinātu starptautiskās ekonomiskās un politiskās attiecības, izmantojot dažādas lingvistiskās un paralingvistiskās stratēģijas. Latvijas simtgade veicina Latvijas zīmolēšanas aktualitāti, tādēļ šī pētījuma mērķis ir analizēt lingvistiskās un paralingvistiskās iezīmes reklāmas aktivitātēs un projektos, kas veltīti Latvijas simtgadei, un noteikt kādu efektu rada šīs iezīmes. Lai izpētītu reklāmmateriālu, kas publicēts Latvia.eu mājaslapā, lai vairotu valsts atpazīstamību, tika izmantota multimodālā diskursa analīze. Iegūtie dati norāda, ka visefektīvākās lingvistiskās iezīmes ir stilistiskie izteiksmes līdzekļi, kā aliterācija, metafora un ironija, kas izgrezno tekstu un padara to aizraujošāku, taču dominējošās paralingvistiskās iezīmes ir attēli un simboli, kas ilustrē tekstu un rada noteiktu valsts tēlu.",0
628,Savstarpējās saziņas funkcija Rīcības kodeksos,"Bakalaura darbs ""Savstarpējas saziņas funkcija rīcības kodeksos"" ir veltīta analīzei savstarpējas saziņas funkciju izmantošanai rīcības kodeksā četros Latvijas uzņēmumos.  Šīs bakalaura darba mērķis ir analizēt savstarpēju saziņas funkciju rīcības kodeksā, lai identificētu rīcības kodeksā dominējošo savstarpējas saziņas funkciju veidu. Pētījuma metode ir literatūras aptauja un kvalitatīva analīze, kā arī savstarpējas saziņas funkcijas kvantitatīva analīze. Analīze tika veikta, lai palīdzētu labāk izprast tekstu. Šī pētījuma praktiskā daļa parādīja, ka savstarpējas saziņas funkcija ir neatņemama rīcības kodeksa sastāvdaļa. Frekvences analīze rāda, ka 1. personas vietniekvārdi ir biežāk sastopami attiecībā uz 2. un 3. personas vietniekvārdiem. Modālie darbības vārdi saistībā ar visiem teksta vārdiem nepārsniedz 2%, visi veidi noskaņojumu tiek izmantoti  visos trīs rīcības kodeskos.  Savstarpējas saziņas funkcijas analīze rīcības kodeksos parāda, ka rakstnieks mēģina izmantot vietniekvārdus un modālos vārdus, lai noteiktu attālumu starp runātāju un lasītāju, vai starp uzņēmumu un darbinieku. Galvenais ir tas, ka rīcības kodeksos tiek izmantota savstarpējas saziņas funkcija, ko identificē noskaņojumums, modālie darbības vārdi un vietniekvārdi.",0
629,Intertekstualitāte personālvadības rakstveida žanros,"Intertekstualitāte nav jauna ideja, bet pirmo intertekstualitātes pētījumu veica Kristeva, viņas pētījumi galvenokārt ir saistīti ar intertekstualitātes izpēti literatūrā. Pēc tam daudzi autori analizēja intertekstuālitāte  valodniecības un diskursa ietvaros. Tomēr intertekstualitāte uzņēmējdarbības jomā joprojām ir relatīvi neizpētīts, jo īpaši personālvaldības rakstveida žanros.  Personālvaldības sfēra ietver savstarpēji saistītu dokumentu tīklu kas atspoguļo profesionālo praksi, tāpēc ir svarīgi izpētīt, kuras intertekstualās atsauces tiek minētas visbiežāk. Tādēļ pašreizējais darbs ir vērsts uz to, lai identificētu un analizētu interteksta attiecības personālvaldības rakstveida žanros. Analizētais korpuss sastāv no IT jomas darba sludinājumiem.  Galvenā pētījuma metode ir diskusijas analīze, jo autors analizē valodu, ko izmanto darba sludinājumos. Tiek izmantotas gan kvantitatīvas, gan kvalitatīvas pieejas. . Kvalitatīva pieeja tiek izmantota, lai analizētu un interpreteētu intertekstualitāti, kas ir saistīta ar IT darba sludinājumiem, izmantojot pētījumu modeli, kas pamatojas uz Geneta transtekstualitates jēdzienu. Bet kvantitatīvā pieeja tiek izmantota, lai identificētu galvenos intertekstuālitates avotus un kopējo intertekstuālo saišu apjomu. Intertekstualitātes elementi (3 no 5 intertekstualitātes kategorijām) ir identificēti visos analizētajos darba sludinājumos.",0
630,Īpašvārdi Kena Kizīja romānā „Kāds pārlaidās pār dzeguzes ligzdu“,"Šajā bakalaura darbā tiek pētīti nosaukšanas strateģias Kena Kizijā romānā „Kāds pārlaidās pār dzeguzes ligzdu” (1962). Šī darbā mērķis ir noskaidrot, kā tēlu vārdu izveidošana stratēģijas, iespējami varētu ietekmēt uz kopējo personāža tēlu. Lai veiktu analīzi, tika noteikts teorētiskais pamats. Šī pētījuma empīriskās daļas metode ir teksta analīze. Analīzes korpusā tika izpetīti 14 varoņu vārdi, kuri tika izvēlēti saskaņā ar to nozīmi sižetā attistībā. Turklāt, tika izpetīt iespējami vārdu veidošanas strateģijas, ka arī analīzi izteiksmīgos līdzekļus izvēlētos vārdos. Analīzes rezultāti parādīja, ka tēlu vārdu izveidošanas stratēģijas, kā tēlu raksturojumu dāļa papildinā un izveido neaizmirstamu personāža tēlu.",0
631,Sociokultūras aspekti reklāmās,"Mūsdienās, pastāv daudz organizāciju, kuru darbības ir vērstas uz dažāda veida kaitējumu, videi, dzīvniekiem un cilvēkiem, novēršanai. Tās izmanto dāzādas metodes, lai mainītu cilvēku uzvedību un attiecību pret dabu un citiem cilvēkiem. Viena no tām, ir sociālais mārketings. Šī pētījuma mērķis ir izanalizēt valodniecisko metožu lietojumu drukāto vai tiešsaistes reklāmu saukļos, kā arī noskaidrot, kura metode tiek izmantota visbiežāk. Empīriskā pētījuma rezultāti parādīja, ka personifikācija un metafora, atlasītajās sociālajās reklāmās, tiek izmantotas visbiežāk. Ir gadījumi, kad vienā reklāmā ir vairāk nekā viens sauklis, kā arī izmantotas vairākas valodnieciskās metodes. Valodniecisko metožu iekļaušana saukļos padara reklāmu pievilcīgāku un iegaumējamu.",0
632,Optimālas lingvistiskās stratēģijas paroļu un pieejas frāžu veidošanai un pielietošanai,"Pētījumi par valodas lomu parolēs pārsvarā izskata tikai to drošības aspektu, jo likumsakarības lietotāju izvēlētās parolēs iespējo to efektīvu minēšanu. Šīs pētījums izskatīja paroļu lingvistiskus aspektus, to veidošanas stratēģijas, mentālus procesus, ko tās kopīgo ar parastu valodu, lietotāju zināšanu avotus, kā arī uz stratēģiju komponentu vispārējo ietekmi uz drošību. No preskriptīviem avotiem savāktas stratēģijas tika klasificētas pēc to komponentiem; lielākoties iekļaujot sevī paradigmatiskās kopas, kuru elementi var tiek manipulēti, kā arī veidot sintagmatiskās virknes. Aptauja parādīja, ka vairākums no 42 dalībniekiem izmanto neefektīvas stratēģijas, paļaujoties uz viegli paredzamām kopām, nevis uz sintagmas garumu. Lietotāju atzīti procesi (prosodija, subvokalizācija un iegaumējamo gabalu nozīme) pieļauj efektīvāku lietošanu.",0
633,Divdabju lietojums Adobe Illustrator lietotāja rokasgrāmatās,"Grafiskais dizains ir guvis augošu popularitāti, un arvien vairāk cilvēku izmanto tādas vektoru apstrādes programmas kā Adobe Illustrator kā komerciāliem, tā personīgiem mērķiem. Lai saprastu programmatūras darbību, iespējams izmantot lietotāja rokasgrāmatas, kuras tiek sastādītas pietiekami precīzi un izsmeļoši, ļaujot lietotājiem apgūt vai uzlabot vektoru dizaina prasmes. Šī pētījuma centrā ir izpētīt kā Adobe Illustrator lietotāja rokasgrāmatās lietotie divdabji nozīmē papildina saturu. Šī pētījuma mērķis ir noteikt biežāk lietotos divdabju tipus un to sintaktiskās funkcijas trīs Adobe Illustrator lietotāja rokasgrāmatu izrakstos. Diskursa analīze un biežuma analīze tika izvēlētas kā pētījuma metodes. Rezultāti pierādīja, ka šajās lietotāja rokasgrāmatās visbiežāk lietotais divdabju tips ir Divdabis II, visbiežāk lietotā sintaktiskā funkcija ir apzīmētājs un otra biežāk lietotā – daļa no izteicēja. Tika secināts, ka divdabji Adobe Illustrator lietotāja rokasgrāmatās tiek lietoti, lai dotu aprakstu un izteiktu gramatiskās kārtas un aspekta formas, kas palīdz sniegt detalizētāku un precīzāku informāciju.",0
634,Jautājumu veidi uzņēmumu mājas lapās,"Uzņēmumiem mājaslapas ir nozīmīgs komunikācijas kanāls, kas klientiem ļauj uzzināt nepieciešamo informāciju visā mājaslapā vai ‘Biežāk uzdotie jautājumi’ un ‘Palīdzība’ sadaļās, kur atrodamas atbildes uz dažādiem jautājumiem. Pētījuma mērķis bija veikt jautājumu analīzi un salīdzināt to lietojumu mazumtirdzniecības un banku mājaslapās. Izpētes procesā tika pielietota diskursa analīze. Rezultāti norāda, ka banku mājaslapas satur vairāk jautājumu nekā mazumtirdzniecības mājaslapas, tomēr noteikta veida jautājumi – wh-/how jautājumi, plašais modālo palīgdarbības vārdu can un will, kā arī tagadnes laika lietojums jautājumu formēšanā bija līdzīgas valodu iezīmes abu sfēru mājaslapās. Var secināt, ka uzņēmējdarbības procesi bankas sfērā ir komplicētāki nekā mazumtirdzniecībā, tāpēc banku mājaslapās ir nepieciešams vairāk jautājumu, tomēr abām sfērām ir kopīgs galvenais mērķis, kas ir – atbildēt uz klientu jautājumiem.",0
635,Ietekmējošas valodas elementi biznesa tematikas rakstu virsrakstos,"Šī pētījuma mērķis ir izpētīt valodu rakstos virsrakstos par uzņēmējdarbības tematiem. Šī pētījuma sākumā dots literatūras apskats, kas atspoguļo teorētiskās atziņas par laikrakstu un plašsaziņas līdzekļu diskursu, kā arī sniedz termina “virsraksts” definīciju un nosaka tā valodas iezīmes. Lai pētītu attiecīgo literatūru, tiek izmantota teorētiskā pētījuma metode. Turklāt šajā pētījumā izmantota diskursa analīze, kā arī kvalitatīvā un kvantitatīvā pētījuma metodes. Analīzes rezultāti parādīja, ka virsrakstos ir daudz dažādu valodu iezīmju. Visbiežāk sastopamās valodas iezīmes bija artikula izlaidums, tagadnes laiks un saīsinājumi. Populārākā virsrakstu funkcija bija lasītāja uzmanības pievēršana un raksta satura kopsavilkums.",0
636,Tehnoloģijās balstītu angļu valodas pareizrakstības izpētes un apguves aktivitāšu izmantošana augstskolā,"Maģistra darbā ir aplūkots tehnoloģijās balstītu angļu vaodas pareizrakstības izpētes un apguves aktivitāšu lietojums augstskolā. Darba mērķis bija izveidot tehnoloģijās balstītu angļu valodas pareizrakstības izpētes aktivitāšu kopumu, kas paredzēts Angļu filoloģijas studientiem, kā arī aplūkot šo aktivitāšu ietekmi uz studentu pareizrakstības prasmēm. Pētījumu apskats par tehnoloģiju lietojumu valodu mācīšanā liecina, ka tehnologijas uzlabo studentu rakstītprasmi un izpētē-balstīta pieeja pareizrakstības mācīšanā tiek uzskatīta par efektīvu stratēģju. Lai izpētītu tehnoloģijās balstītu pareizrakstības izpētes un apguves aktivitāšu ietekmi, tika veikta gadījuma izpēte, kas ietvēra pirmstesta, pēcesta un trīs aktivitāšu kopumu izveidi un pielietošanu. Pētījuma rezultāti apstiprina faktu, ka šāda veida aktivitātes var sniegt studentiem iespēju uzlabot zināšanas Angļu valodas pareizrakstībā.",0
637,Projektu pārskats kā žanrs,"Projektu vadība ir iefiltrējusies daudzās biznesa jomās, tomēr projektu pārskats kā žanrs nav bijis pilnvērtīgi izpētīts. Šī pētījuma mērķis bija izpētīt projektu pārskatu žanru veicot retorisko posmu un soļu analīzi un apskatot laika aspektu formas katrā retoriskajā posmā. Lai sasniegtu izvirzīto mērķi, tika veikta žanra analīze korpusam, kurš sastāvēja no 50 nejauši izvēlētiem projektu pārskatiem no Kopienas Pētniecības un attīstības informācijas dienesta (Community Research and Development Informative Service) (CORDIS) datubāzes. Empīriskās analīzes rezultāti liecināja, ka projektu pārskatu retoriskā uzbūve sastāv no četriem retoriskajiem posmiem un katrs retoriskais posms ir izpildīts ar vairāku soļu palīdzību. Tika noskaidrots, ka retoriskā struktūra ir konsekventa lielākajā daļā CORDIS datubāzē atrodamajos projektu pārskatos. Tika arī atklāts, ka darbības vārdu laiku lietojums lielā mērā ir atkarīgs no attiecīgā retoriskā posma komunikatīvā mērķa. Tika secināts, ka ir svarīgi ievērot žanra retoriskās un leksiski gramatiskās struktūras standartus, lai izveidotu veiksmīgu projektu pārskatu, kurš ir raksturīgs žanram.",0
638,Reliģiskais simbolisms Luīzes Erdrikas romānos,"Šī pētījuma autors analizē, kādā veidā tiek izmantoti reliģiskie simboli Luīzes Erdrikas tetraloģijā, kas sastāv no romāniem “Mīlas Medicīna”, “Pēdas”, “Biešu Karaliene” un “Bingo Pils”.  Reliģisko simbolismu analizēšana viņas romānos ļaus saprast Amerikas indiāņu sarežģīto identitātes veidošanās procesu Amerikas kolonizācijas apstākļos. Pētījuma mērķis ir analizēt, kādos veidos Erdrika izmanto reliģisko simbolismu minētajā tetraloģijā.  Pētījuma metodes ir padziļinātā lasīšana, stāstījuma analīze un salīdzinošā interpretatīvā metode, balstoties uz postkoloniālās, Amerikas Indiāņu, stāstījuma analīzes un kulturvēsturiskā diskursa analīzes metodoloģijām. Šajā pētījumā izmantotās metodoloģijas ir postkoloniālā un Amerikas indiāņu literatūras kriticisma apvienojums.  Rezultāti liecina, ka attieksme pret kristietību tetraloģijā ir attēlota izmantojot humoru un ironiju.  Erdrika tetraloģijā ir attēlojusi dažādus veidus, kā veidojas tetraloģijas tēlu identitāte Amerikas koloniālisma apstākļos.",0
639,"Ļeva Tolstoja romāns ""Anna Kareņina"" Džo Raita ekranizācijā.","Ļeva Tolstoja romāns ""Anna Kareņina"" Džo Raita ekranizācijā. (Lielbritānija, 2012): bakalaura darbs. -Rīga, 2018, - 39 lpp. Darbs ir veltīts režisora Džo Raita ekranizācijas ""Anna Kareņina"" analīzei. Darba mērķis ir salīdzināt romānu ar ekranizāciju, minot paralēles un izceļot atšķirības.  Autore veic salīdzinošo analīzi, sastatot ekranizāciju ar literāro pirmavotu. Īpaša uzmanība tiek veltīta kinematogrāfijai, kā hibrīdam mākslas veidam, telpas problēmai kinematogrāfijā, kā arī teātra nozīmei kino specifikā.  Darbs sastāv no divām nodaļām. Pirmajā nodaļā tiek apskatīti nozīmīgākie teorijas jautājumi, kuri ir nepieciešami praktiskā pētījuma veikšanai. Praktiskajā daļā tiek salīdzināta ekranizācija ar romānu un tiek noteiktas galvenās atšķirības, kā arī analizēts literārā darba galveno varoņu atspoguļojums ekranizācijā.  Pētījums var ieinteresēt kinokritiķus, filologus, kuri pēta un nodarbojas ar literāro darbu ekranizācijām. Pētnieciskais darbs var ieinteresēt arī Ļeva Tolstoja daiļdarbu pētniekus.",0
640,Metaforu lietojums Latvijas banku skandālu atspoguļojumā ārvalstu medijos,"Interneta ziņu avotiem ir svarīga nozīme, jo tie ietekmē lasītāju uzskatus par ārvalstīs notiekošo, savukārt metafora ir noderīgs līdzeklis sensitīvu un strīdīgu jautājumu atspoguļošanā tās tēlainā un interpretējošā rakstura dēļ. Šis bakalaura darbs pēta, kā metaforas tiek lietotas ziņu rakstos par neseno Latvijas banku skandālu ar mērķi noteikt izmantoto metaforu funkcijas. Literatūras apskats satur materiālus par metaforu, tās funkcijām un to pielietojumu finanšu ziņu kontekstā. Veiktā kritiskā diskursa analīze, kas aplūkoja metaforu funkcijas kontekstā, atklāja, ka visbiežāk metaforas lietotas, lai paskaidrotu sarežģītus konceptus, kā arī, lai sekmētu to iegaumējamību. Turklāt, vairākas kreatīvās metaforas šos notikumus atainoja negatīvā gaismā, atbalstot konkrētus nepierādītus apgalvojumus.",0
641,SPA centru tēls to tīmekļa vietnēs: žanra un multimodālā analīze,"Lai klients būtu ieinteresēts turpmākā saziņā ar uzņēmumu, ir svarīgi radīt neaizmirstamu pirmo iespaidu, kas ir viena no mājaslapas funkcijām. Šī pētījuma mērķis bija raksturot sešas SPA centru mājaslapas. Lai sasniegtu šī pētījuma mērķi, tika izvēlēta uz korpusu balstīta pieeja, kas ietvēra Beitmena (Bateman) (2008) izstrādāto žanra un multimodālo (GeM) modeli un Suena (Suen) (2009) piecu soļu modeli, kas tika izmantots mājaslapas izkārtojuma un retoriskās struktūras analīzei. Turklāt Kresa un van Lēuvena (Kress and van Leeuwen) (2006) sociālās semiotikas modelis tika izmantots, lai veiktu attēlu analīzi, kas noteiktu kā vizuālās reprezentācijas metafunkcija palīdz veidot SPA centra tēlu tā tīmekļa vietnē. Rezultāti liecināja, ka mājaslapu izkārtojuma struktūras un retoriskās struktūras palīdzēja četrām no sešām SPA centra mājaslapām realizēt paliekošu un iespaidīgu pirmo iespaidu. Turklāt attēli no SPA centra palīdzēja veidot veiksmīgu SPA centra tēlu. Tādējādi izkārtojuma struktūra, retoriskā struktūra un attēli ir neatņemami mājaslapas elementi SPA centra tēla veidošanai to tīmekļa vietnēs.",0
642,Četru galveno tēlu loma Pekinas operā,"Šī bakalaura darba nosaukums ir „Četru galveno tēlu lomas Pekinas operā”. Tas ir veltīts Pekinas operas četriem galvenajiem tēliem un to vēsturiskajai attīstībai, kā arī nozīmīgākajiem operas aktieriem, kas attēlojuši šos tēlus. Darba mērķis ir izpētīt četru galveno tēlu lomas Pekinas operā un aktieru ieguldījumu tēlu vēsturiskajā attīstībā. Apskatot šo tēmu, bakalaura darba galvenie jautājumi ir: Kā izveidojās Pekinas operas četru galveno tēlu lomas? Kā vēsturiski šīs lomas ir mainījušās? Kas ietekmējis tēlu izveidi, lai tie iegūtu veidolu, tādu kādu mēs zinām mūsdienās? Kuri ir nozīmīgākie Pekinas operas aktieri, kas ieguldījuši darbu Pekinas operas tēlu attīstībā? Darba gaitā tiks noskaidrotas galveno tēlu rakstura, izskata, tēlotājmākslas un dziedāšanas svarīgākās iezīmes. Uzmanība tiks pievērsta arī slavenāko aktieru ieguldījumam tēlu attīstībā. Darbs sastāv no četrām daļām, kurās atsevišķi tiek apskatīti šen, dzjin, čou un daņ tēli, kā arī sīkāk tiek izpētīti nozīmīgi Pekinas operas aktieri.",0
643,Vidusskolas skolēnu leksiskā profila analīze angļu valodas esejās,"Maģistra darba mērķis, pirmkārt, bija izpētīt saistību starp vakara (maiņu) vidusskolas topošo absolventu angļu valodas produktīvā vārdu krājuma leksisko blīvumu, daudzveidību un viņu rakstisko sniegumu. Otrkārt, izvērtēt skolēnu produktīvā vārda krājuma līmeni saskaņā ar Eiropas kopējo pamatnostādņu valodu prasmes līmeņu noteikšanas sistēmu (CEFR), kas ir atspoguļots tīmekļa vietnē TextInspector, kur angļu valodas vārdi un frāzes ir iedalītas attiecīgi katram līmenim. Darba analīzei galvenokārt tika izmantotas tādu autoru kā Laufer un Nation (1995), Read (2000, 2004, 2007) un Coxhead (2010) teorijas. Analizējot 22 skolēnu rakstiskos darbus angļu valodā, tas ir, izmantojot viņu argumentatīvās un salīdzinošās esejas (kopumā 44 esejas, 8875 vārdu), tika pētīts leksiskais profils. Pētījumā iegūtais materiāls tika analizēts, izmantojot korpusā balstītu pētījuma metodi, pielietojot tīmekļa vietnē pieejamās VocabProfile un Text Inspector programmas. Pamatojoties uz VocabProfile rezultātiem, dati liecina, ka audzēkņu rakstu valodas leksiskais blīvums un daudzveidība nav apmierinoša, jo atbilst A1/ A2 līmenim, taču saskaņā ar angļu valodas mācību programas aprakstu jāatbilst B2/ C1 līmenim. Turklāt, audzēkņi pārsvarā izmanto funkciju vārdus, nevis saturiskus vārdus. Abi leksiskā profila indikatori ir cieši saistīti, tādējādi ietekmējot rakstiskā snieguma vispārējo kvalitāti. Pētījumā, kas veikts, izmantojot Text Inspector, tika konstatēts, ka audzēkņu vārdu krājums galvenokārt sastāv no vārdiem, kas klasificēti CEFR A1 līmenī, un tā izrādījās tendence abos rakstītu darbu veidos. Šā pētījuma rezultāti var kalpot kā pedagoģiska palīdzība skolotājiem, izstrādājot efektīvākas nodarbības un uzdevumus vārdu krājuma paplašināšanai.",0
644,Kohēzija biznesa runās,"Šis bakalaura darbs pēta kohēzijas līmeni Maska un Mejas un Abes runās par komercdarbību. Darba mērķis ir izpētīt kohēzijas līdzekļu lietojumu runās par komercdarbību. Kā pētijuma metodes darbā izmantots literatūras apskats par dažādiem publicētajiem avotiem par leksisko un gramatisko kohēziju un biznesa diskursu, kā arī biežuma analīze. Leksiskās kohēzijas, atsauces, un saikļa klātbūtne tika analizēti trīs runās un trīs runās struktūras daļās. Analīzes rezultāti parādīja, ka iepriekš minēto kohēzijas līdzekļu izmantošanas biežums ir diezgan vienāds. Tomēr var secināt, ka saiklis ir visizplatītākais kohēzijas līdzeklis analizētajās runās par komercdarbību.",0
645,Identitāte un telpa Čikano literatūrā: Sandras Sisneros romāni,"Šis pētnieciskais darbs aplūko, kā identitāte un telpa tiek attēlotas Sandras Sisneros romānos „The House on Mango Street” (1989), „Woman Hollering Creek and Other Stories” (1992) un „Caramelo” (2003). Pētījuma mērķis ir izzināt, kā, parvietošanās un dzīves vietas pārmaiņu procesā, vieta ietekmē varoņu hibrīdidentitātes, ļauj saglabāt vietējā iezīmes globālā kontekstā. Pētījums tika veikts ar teksta tuvlasījuma analīzes palīdzību no naratoloģijas perspektīvas. Pētījumā iegūtie rezultāti var tikt izmantoti tālākai identitātes un telpas atainojuma Čikano literatūrā izpētei. Rezultāti liecina, ka romānu varoņi ir savas identitātes un pašizziņas nemitīgos meklējumos, kā arī saskaras ar pastāvīgiem piederības un atstumtības jautājumiem.",0
646,Metaforu lietojums rakstos par ''Brexit'',"Pētījumā aplūkots metaforu lietojums saistībā ar Apvienotās Karalistes izstāšanos no Eiropas Savienības – mūsdienās tas ir vēl nebijis politisks lēmums. Pētījuma mērķis bija noteikt, cik bieži metaforas tiek lietotas dažādos ziņu rakstos par “Brexit” un kādas ir galvenās metaforu funkcijas. Kā empīriskā izpētes metode darbā izmantota diskursa analīze. Tās rezultāti atklāja, ka rakstos bieži tiek lietotas no fiziskām parādībām aizgūtas metaforas, lai izskaidrotu sarežģītos “Brexit” procesus. Turklāt metaforas tiek izmantotas, lai paustu kritiku, norādot, ka Apvienotajai Karalistei nevajadzētu izstāties no Eiropas Savienības. Jāsecina, ka metaforām ziņu diskursā ir dažādas funkcijas un tās īpaši efektīvi pauž ideoloģiskus uzskatus.",0
647,Teksta-attēla sakars Vācijas plakātā Veimāras republikā,"Maģistra darbs Teksta-attēla sakars Vācijas plakātā Veimāras republikā rakstīts ar mērķi izpētīt plakāta saturu un teksta-attēla savstarpējo sakaru Veimāras republikas vācu politiska plakata piemērā, lai secināt, kāda loma esot bijusi politiskajām aģitācijas plakātam Veimāras Republikas vēsturiskajā kontekstā. Pētījumā ir izmantotas dažādas metodes, tajā starpā vesturiskās analīzes un pāra salīdzinājuma metodes. Paralēli ar plakāta saturu bija izpētītas arī tā funkcijas: vizuālā reklāma un ietekme uz masām, t.i. masu apziņu manipulācija ar politiskas aģitācijas palīdzību. Pētījumā ir izmantota grāmatu formāta un internetā atrodamā nozares literatūra un ilustrācijas.",0
648,Slimība un nāve XXI gadsimta literatūrā,"Bakalaura darba temats ir nāves un slimību pētīšana un analīze 21. gs. literatūra. Galvenā problēma ir saprast un apskatīt kā Autors rada slimā vai pirms nāves stāvoklī esošā cilvēka jēdzienu un autentisku pirmo iespaidu savā darbā. Kā pētījuma materiāls ir ņemtas divas noveles: “The Fault in Our Stars”, darba autors ir John Green un “Bis auf den letzten Schritt”, darba autors ir Iris Lieser. Noveles tiks salīdzinātas un analizētas pēc darbu izpētes. Kā centrālais pētījuma mērķis būs ņemti galvenie varoņi no abām novelēm, kas tiks analizēti pēc to rakstura, sociālās aktivitātes, varoņu garīgā un fiziskā stāvokļa. Temata uzmanība tiks pievērsta uz sociālo apkārtni, kas aptver galvenos varoņus, lai saprastu kā slimi cilvēki tiek attēloti sabiedrībā un kā tie izturas tajā. Analīze būs balstīta uz to, cik lielā mērā darbs atbilst patiesībai, uz kura ir balstītas abas noveles.",0
649,Kristības elementi apgaismības laikmeta daiļliteratūrā,"Apgaismības laikmets ir periods, kas ilga no 17. gadsimta beigām līdz 18. gadsimta beigām un ievērojami ietekmēja tā laika kultūru, reliģiju un politiku. Tas bija laiks, kad radās jaunas filozofiskas idejas, kas veicināja racionalitātes un zinātnes attīstību; un tajā pašā laikā virzīja prom no paļaušanās uz Dieva Vārdu. Taču kristietības ietekme šajā laika periodā bija tik pat liela kā agrāk, jo tās mācība bija svarīga daudzām ticīgo paaudzēm. Tāpēc ir interesanti apskatīt kā tik dažādas parādības pastāvēja vienlaikus. Bakalaura darba mērķis ir izpētīt kā daži no kristietības elementiem, kas tika atspoguļoti daiļliteratūrā, mainījās Apgaismības periodā; un kā tie tika  aprakstīti tā laika romānos. Darba mērķa sasniegšanai tika izmantotas tādas izpētes metodes kā tuvais lasījums, salīdzinošā analīze, interpretācija un teksta analīze. Pētījuma rezultāti ļauj secināt, ka tie kristietības elementi, kas tika apskatīti darba teorētiskajā daļā, tika atrasti Daniela Defo un Semjuela Ričardsona romānos, un bija attēloti romānistu darbos saskaņā ar kristīgo ticību. Rezumējot var teikt, ka neskatoties uz filozofisko kustību, kas skeptiski atspoguļoja reliģiju, Kristietība pastāvēja un attīstījās Apgaismības laikmetā. Atslēgvārdi: Apgaismība, reliģija, Kristietība, daiļliteratūra, Defo, Ričardsons",0
650,Līdzskaņu iespraudums dažādu reģistru mutvārdu tekstos,"Līdzskaņu iespraudums ir viena no saistītās runas iezīmēm, ko izmanto angļu valodas akcentos, kuros ‘r’ skaņa netiek izrunāta; tomēr dažas līdzskaņu iesprauduma formas tiek stigmatizētas. Šī darba mērķis bija pētīt teoriju par līdzskaņu iesprauduma lietojumu, apskatīt tā lietojumu dažādos reģistros, kā arī salīdzināt vai analizētie piemēri atbilst teorijā aprakstītajiem gadījumiem. Pētījumā izmantotās metodes bija teoriju salīdzinoša analīze, dažādu reģistru mutvārdu runas auditīvā analīze un spektrogrammu salīdzinošā analīze. Teoriju salīdzinošā analīze atklāja, ka, ja vien netiek veikti apzināti centieni, lai izvairītos no līdzskaņu iesprauduma izmantošanas, tas ir dzirdams dažādos reģistros. Sešu audio failu auditīvā analīze ļāva secināt, ka līdzskaņu iespraudumu var novērot visos reģistros, tomēr vērojama tendence izvairīties no konkrētiem tā veidiem paaugstinātas formalitātes reģistros.",0
651,"Identitātes problēmas aspekti Šamisso darbā ""Pētera Šļēmiļa apbrīnojams stāsts""","Darba “Identitātes problemas aspekti Šamisso darbā “Pētera Šļēmiļa apbrīnojams stāsts”” mērķis bija izpētīt pasaku un analizēt galvenus aspektus.  Manā darbā ir izpētiti divi galvenie aspekti: autobiografiskais aspekts un ēnas loma šajā pasakā. Es aplūkoju Vācijas vēsturi un aprakstīju situāciju, kura bija 18. gadsimtā romantisma laikā biedrībā, kā arī tipisko literāro varoni un tādu jēdzienu ka filistrs (Philister). Darbā ir pievērsta uzmanība romantikas pasakai ka literatūras žanam. Mana tēma it aktuāla mūsdienās, tāpēc, ka ir izpētīta cilvēka attieksme pret citiem, viņas problēmas – šitas tēmas ir mūžīgas un vienmēr būs aktuālas. Manai tēmai ir liela nozīme Latvijā, jo viņa līdz šim nebija izpētīta.  Veicot darbu tika secināts, ka šī pasaka ir autobiogrāfiskais darbs. Šamisso raksta par sevi, to var saprast, lasot viņu biogrāfiju. Otrais galvenais secinājums ir saistīts ar ēnas simbolu. Ēna spēlē svarīgu lomu pasakā. Tā ir cilvēka identitātes simbols. Ja cilvēks zaudē savu ēnu, tas nozīmē, ka viņš pazaudēja savu identitāti.",0
652,Pilsētas upuri. Lielpilsētas atveidojums eiropas literatūra XIX gadsimta beigās - XX gadsimta sākumā,"Bakalaura darbā tiek apskatīts globālās pilsētas aspekts un tās spēcīgā ietekmi uz iedzīvotājiem un atsevišķiem indivīdiem, balstoties uz Alfrēda Deblīna romāna “Berlīne. Aleksanderplatca” un Fjodora Dostojevska romāna “Noziegums un sods”. Darba mērķis ir pierādīt, ka iepriekš minētie aspekti ir savstarpēji saistīti un apstiprina darba hipotēzi, ka globālai pilsētas ir nenovēršamas sekas uz cilvēka likteni. Šajā darbā uzsvars tiek likts ne tikai uz šo aspektu īpatnībām, bet arī uz to funkcionalitāti. Bakalaura darbs apstiprina pieņēmumu tam, ka cilvēks ir kļuvis par pilsētas upuri. To apliecina bakalaura darbā aplūkotie Deblīna un Dostojevska romāni.",0
653,Sociālās telpas Frica Langa filmā “Metropolis”,"Bakalaura darba nosaukums ir sociālās telpas Frica Langa filmā Metropolis. Filma uzņemta 1927. gadā Vācijā. Vācu mēmā kino filma ir veidota ekspresionisma stilā, scenārijs stāsta par divām sabiedrības daļām, kas ir viena no otras atdalītas. Tajā parādītas visas tās  problēmas, ar ko saskarās šie cilvēki.        Bakalaura darba galvenie mērķi ir pierādīt, kā šī sašķeltā sabiedrība tiek sadalīta klasēs. Metropolis sabiedrība tika analizēta balstoties uz filmas ainām. Analīzē ietverta abu klašu ikdienas dzīve- Luxus klase un strādnieku klase.       Bakalaura darba autores viens no mērķiem ir saskatīt masas simboliku strādnieku klasē. Kādas filmas ainas  šo simboliku pierāda. Darbā  analizēti cilvēki, kas dara automatizētu mašīnu darbu. Apskatīta filmas tapšanas vēsture un tās atjaunošana.  Bakalaura darbā arī analizēti filmā ietvertie bībeles simboli.        Bakalaura darbā veiktā filmas Metropolis analīze pierāda atšķirību starp šīm sabiedrībām un strādnieku klases simbolikas īpatnības",0
654,Latviešu valodas gramatika runājošiem ķīniešu valodā,"Kopsavilkums Pēdējos gados Austrumāzijas valstis, it īpaši Ķīna, pauž lielu interesi par Latvijas republiku un uzskata to par labvēlīgu valsti tūrismam un  investīcijām, kā arī arvien vairāk cilvēku atbrauc uz pastāvīgu dzīvošanu Latvijā. Veicot aptauju starp ĶTR pilsoņiem kuri dzīvo LR pastāvīgi, secināju, ka vairākumam pastāv liela nepieciešamība pēc kvalitatīvas latviešu valodas mācību literatūras ķīniešu valodā. Ka problēmas risinajums, šis bakalaura darba mērķis ir sastādīt un izstrādāt universālu latviešu valodas gramatikas mācību līdzekļi ķīniešu valodā. Pamata metodoloģija tika ņemta no jau esošajiem atzītiem mācību līdzekļiem, kuri tika sastādīti priekš angļu un krievu valodā runājošiem. Ņemot verā latviešu un ķīniešu valodu būtiskās atšķirības gan morfoloģijā, gan sintaksē, mācibu grāmatas uzrakstīšanai ir nepieciešamas specifiskās pieejas un metodes. Tāpēc, jau tradicionālā metodoloģija tika pārveidota un pielāgota ķīniešu valodas videi. Darbs sastāv no trīm daļām: pirmā daļa dot lasītājiem teoretiskās zināšanas par latviešu valodu, iepazistina ar to fonetisko sistēmu; otrā daļa, kas ir veltīta morfoloģijai, dot aprakstu vardšķiru formām un funkcijām, paskaidro locījumu svarīgumu un nepieciešamību, paskaidro kas ir vīriešu un sievišu dzimte, kas ir vienskaitlis un daudzskaitlis, kas ir darbības vārdu laiki.; trešā daļa ir veltīta latviešu valodas sintaksei, dot ieskatu latviešu valodas vienkarša teikuma uzbūvē, kā arī  paskaidro lietvārda, darbības vārda, īpašibas vārda un citu vārdšķiru lomu un funkciju teikumā. Darba apjoms ir 44 lapas (ķīniešu valodā).",0
655,Anglicismi vācu valodā,"Šī darba tēma: “Anglicismi vācu valodā”. Šī darba mērķis ir noskaidrot, cik bieži anglicismi tiek izmantoti dažāda veida žurnālos un izdevumos, un vai tas ir pamatots aizguvums. Šajā rakstā mēs izmantojām mācīšanās un vispārināšanas metodi, kā arī analīzes un sintēzes metodi. Lai sasniegtu mērķi, tika pētīti un analizēti divi drukātie izdevumi, tādi kā ""Der Spiegel"" un ""Popcorn"", kā arī anglicismi, slengs un jauniešu valoda internetā. Sakarā ar to, var veikt secinājumus par to, cik bieži mēs izmantojam angļu valodas vārdus savā runā. Jums būs iespēja iepazīties ar anglicismiem, uzzināt, kāpēc tie sāka parādīties dažādās valodās, īpaši vācu valodā. Tā rezultātā Jūs uzzināsiet, kāda veida un cik bieži drukas izdevēji izmanto anglicismus savos rakstos. Atslēgvārdi: Anglicisms, slengs, jauniešu valoda.",0
656,Rīgas vēstures un kuģniecības muzeja un Doma baznīcas sadarbība,"Savā bakalaura darbā es aplūkoju baznīcas un muzeja sadarbību. Mans pētījums ir par to, kā šīs divas organizācijas pastāv kopā un dala vienu un to pašu teritoriju.  Pētījums parāda abu organizāciju attīstību vienā teritorijā un to, kā baznīca un muzejs regulē savas attiecības, tajā pašā laikā saglabājot draudzīgu sadarbību. Temats ir interesants tiem, kas vēlas sadarboties ar dažādām organizācijām un izplatīt savu ietekmi teritorijā.  Mērķis un uzdevumi: pētījumā aplūkots nodalījuma aspekts, kā arī baznīcas un muzeja sadarbība vienā teritorijā. Es izpētīju, kādā veidā baznīca un muzejs diferencē savstarpējās attiecības. Papildus mērķis darbā bija saprast, kā muzejs un baznīca pārvalda vienu un to pašu teritoriju. Analīzē redzams, ka abas organizācijas veic savu darbu uz solidaritātes un savstarpējās vienošanās pamata, kas padara tos saliedētākus un palīdz attīstīties arī turpmāk.",0
657,Eksperiments metodoloģijā: Starp “Virtuālo” un “Īsto”,"Bakalaura darbs “Eksperiments metodoloģijā: Starp “Virtuālo” un “Īsto”” fokusējas uz video spēļu spēlētāju imersīvām pieredzēm, kuras izraisa masīvās daudzspēlētāju tiešsaistes lomu spēles World of Warcraft virtuālās pasaules vizuālās un skaņas ainavas. Es skatu virtuālu spēļu pasauli kā digitālu kultūras artefaktu, kas sastāv no vairākām mākslas formām, un es pievēršu uzmanību veidiem, kādos šīs mākslas formas var sekmēt cilvēku radošumu un imersiju, kā arī dzīves uzskatus un tās trajektoriju virzienus ārpus virtuālā lauka. Konceptualizējot virtuālās ainavas kā atmiņu piesātinātas, es atsedzu un analizēju neaizmirstamas cilvēku pieredzes dziļumu, kas tajās ir iesakņots. Eksperiments ar etnogrāfijas metodēm, adaptēts tiešsaites un virtuālas vides pētījumiem, ilustrē datu veidus, kurus ir iespējams iegūt, kā arī problematizē paaugstinātus datu privātuma un ātras informācijas atklāšanas riskus tiešsaistē.",0
658,Mjōans Eisai un Dōgens Dzendži – Rindzai un Sōtō dzenbudisma skolu dibinātāji,"Bakalaura darba nosaukums ir «Mjōans Eisai un Dōgens Dzendži – Rindzai un Sōtō  dzenbudisma skolu dibinātāji».  Darba galvenais mērķis ir izpētīt, kas ir Mjōans Eisai ( Myōan Eisai明菴栄西) un Dōgens Dzendži (Dōgen Zenji道元禅師). Darba galvenie uzdevumi ir izpētīt kāds bija iemesls dzenbudisma skolu divu novirzienu izveidei Japānā, izpētīt un analizēt Rindzai (Rinzai臨済宗) un Sōtō (Sōtō曹洞宗) skolu divas galvenās iezīmes: kōan (kōan公案) un dzadzen  (zazen座禅).  Darbs sastāv no divām daļām. Pirmajā daļā ir izpētīta mūka Mjoana Eisai dzīve, iemesli viņa ceļojumam uz Ķīnu un sasniegumi Ķīnā; Mjoana Eisai atgriešanās Japānā un grūtības, ar kurām viņš tur saskārās; kā Eisai pieredze un izpratne par dzen palīdzēja viņam atrast sekotājus arī starp augšējām sabiedrības kārtām un kāda loma bija viņa traktātam. Tāpat pirmā daļa ietver pārskatu par Dōgena Dzendži dzīves gājumu, svētceļojumu uz Ķīnu; analizēts viņa skatījums uz dzadzen praksi un viņa uzskatu ietekme uz Sōtō skolu.  Otrajā daļā tiek analizētas galvenās atšķirības starp Rindzai un Sōtō skolām kōan un dzazen prakšu aspektos. Ir izpētītas kōanu galvenās iezīmes, analīzēts viens kōans, kā arī sīkāk un aprakstīta dzadzen meditāciju prakses tehnikas. Darba kopējais apjoms: 42. lpp.",0
659,Sociālo mediju diskursa analīze,"Sociālie tīkli Tviteris un Facebook modernajā sabiedrībā ir plaši izplatīts globālās komunikācijas līdzeklis. Interneta komunikācijā angļu valoda tiek izmantota visbiežāk, un to lietotāju skaits ik dienas pieaug. Ziņu kanāli arī izmanto sociālos mēdijus, lai piesaistītu potenciālos lasītājus, kā arī internets piedāvā plašu auditoriju. Valoda sociālajos medijos, tiek raksturota gan rakstveida, gan mutvārdu žanra īpašības. Iespēja komunicēt visā pasaulē sniedz cilvēkiem iespēju paust savu attieksmi saistībā ar kādu noteiktu notikumu, kā arī veidot saikni par kopīgām vērtībām. Bakalaura darba mērķis ir izanalizēt galvenās sociālo mēdiju valodas īpašības, kā sociālo mediju lietotāji apvienojas un izmanto valodu, lai izteiktu savu vērtējumu par Breksitu. Lai sasniegtu mērķi tika analizēta pētījuma atbilstoša literatūra un praktiskajā daļā veicot diskursa analīzi tika veikta analīze. Pētījuma rezultāti atklāja, ka tvītiem un ziņām piemīt rakstveida un mutvārdu žanra īpašības, un, ka sociālo mediju lietotāji apvienojas ap noteiktām vērtībām, tajā pašā laikā izmanto vērtējošu valodu, lai izteiktu viedokli par konkrētu tematu. Atslēgvārdi: sociālie mēdiji, Tviteris, Facebook, tvīti, ziņas, komunikācija, vērtējoša valoda, piederība",0
660,Valodu centru mājaslapu analīze,"Šajā darbā uzmanība tiek veltīta galvenokārt Humanitāro zinātņu fakultātes Lietišķās valodniecības centra (LVC) apakšvietnes satura analīzei. Darba mērķis ir noteikt LVC mājaslapas semantiskos kodolus un pārbaudīt vietnes atslēgvārdu un atslēgu vārdkopu saderību Google meklētājprogrammā. Analīze tika veikta ar moderno Google rīku palīdzību un manuāli atpazīstot pašreizējos atslēgvārdus un atslēgu vārdkopas tīmekļa vietnes lapās. Šis pētījums uzsver semantiskā kodola sagatavošanas nozīmi pirms mājaslapas izstrādāšanas, kā arī to, kā ik pa laikam var pārbaudīt atslēgvārdu un atslēgu vārdkopu saderību (Google atpazīšanu). Empīriskais pētījums tika īstenots izmantojot kvalitatīvo un kvantitatīvo pētījumu metodes. Rezultāti liecina, ka LVC mājaslapas semantiskie kodoli lielākoties neatbilst galvenajam mājaslapas mērķim (valodu apguves nodrošināšanai). Tika konstatēts, ka daži semantiskie kodoli mūsdienās nav aktuāli, un tādēļ potenciālie studenti nevar atrast mājaslapu Google meklētājprogrammas pirmajā lapā.",0
661,Leksika automobiļu reklāmā,"Šajā darbā galvenā uzmanība ir pievērsta leksikai automobīļu reklamā. Pirmkārt, uzmanība ir pievērsta klientu uzvedbai un Ford Companijas nodarbošanas pēc 2008. gada krīzes laikā. Tad, lai sašaurinātu izmeklēšanas loku, Sports Illustrated tika izmantots kā materiālu resurss. Analīzes mērķis bija atrast atšķirību leksikas lietošanā automašīnu reklāmās. Analīze tika veikta, izmantojot diskursu, kvantitatīvo un kvalitatīvo un salīdzinošo analīzes metožu kombināciju. Uzmanības centrā bija leksika, īpašības vārdi un vietniekvārdi. Šī darba posmi tika sadalīts divās daļās: pirms krīzes 2009.-2008. gadā un pēc krīzes 2009.-2011. Rezultāti parādīja, ka modeļi, kas tika prezentēti 38 Ford reklāmās laikposmā no 2006. līdz 2011. gadam, ir līdzīgi. Automašīnas tehniskās detaļas un īpašības tika izskaidrotas ar vienādiem vārdiem. Dažādo modeļu reklāmu īpašības vārdi atšķiras, tomēr viena modeļa reklāmās gadu gaitā tika izmantots līdzīgs vārdu krājums. Vietniekvšdi, kas tika izmantoti abos periodos, ir vienādi. Turpmākajos pētījumos darbs var koncentrēties uz vienu konkrētu automašīnas modeli un turpināt izsekot vārdnīcas lietošanas tendenci.",0
662,Auditoriju uzrunājoša leksika drukātajās reklāmās,"Mūsdienās reklāma ir kļuvusi par neatņemamu ikdienas sastāvdaļu. Tā tiek izplatīta dažādās formās un veidos, un sasniedz auditoriju caur dažādiem medijiem. Reklāmas efektivitāte ir atkarīga no vairākiem faktoriem, taču viens no svarīgākajiem elementiem katrā reklāmā ir valoda, jo pareizi noformēts un padots auditorijai vēstījums padara reklāmēto produktu iekārotāku un pārliecina patērētāju iegādāties tieši to. Šī bakalaura darba mērķis ir analizēt leksiku, kas tiek lietota kosmētisko līdzekļu reklāmās, pievēršot īpašu uzmanību vārdiem, kas piesaista auditorijas uzmanību un pārliecina cilvēkus iegādāties produktu. Pētījumā pielietotās metodes ietver sevī literatūras analīzi, drūkātās reklāmas diskursa analīzi un interviju. Pētījuma rezultāti parāda visbiežāk lietotos vārdus, kā arī vislielāko uzmanību piesaistošos un pārliecinošos vārdus un frāzes, kuras tiek pielietotas drukātā kosmētikas reklāmā. Pētījums atklāj arī visbiežāk izmantoto tehniku, kā nodibināt attiecības starp auditoriju un tekstu.",0
663,Humors starpkultūru darījumu saziņā,"Humoram ir liela nozīme ikdienas komunikācijā. Ņemot vērā to, ka cilvēki lielu daļu no dzīves pavada darbavietās, autors nolēma pievērst uzmanību humora lomai starpkultūru uzņēmējdarbības saziņā. Tāpēc šī pētnieciskā darba autors nolēma uzsvērt humora izmantošanu starpkultūru uzņēmējdarbības saziņas kontekstā, veicot joku analīzi no lingvistikas un socioloģijas skatpunktiem General Theory of Verbal Humor un Superiority/Disparagement teoriju ietvaros. Par pētniecības metodēm tika izmantoti gadījuma analīze, kā arī starpkultūru uzņēmējdarbības diskursa analīze. Par šī darba korpusu tika izvēlēti 12 joki no starpkultūru uzņēmējdarbības konteksta. Noslēgumā tika pierādīts, ka visi joki ietvēra mērķa komponentu, tādējādi pierādot Superiority/Disparagement teorijas atbilstību. Atslēgas vārdi: humors, uzņēmējdarbības diskurss, starpkultūru komunikācija, diskursa analīze, gadījuma analīze, joks",0
664,Komunikatīvais mērķtiecīgums lietišķajās prezentācijās,"Bakalaura darbā tiek pētīta saistība starp verbāliem un neverbāliem līdzekļiem, lai panāktu komunikatīvu mērķtiecīgumu lietišķajās prezentācijās. Darba mērķis ir analizēt un salīdzināt verbālo un neverbālo līdzekļu lietojumu un savienojumu lietišķajās prezentācijās, ko veic trīs profesionāli runātāji. Pētījuma mērķa sasniegšanai ir izvēlēts literatūras apskats un gadījumu izpēte ka pētījuma metodes. Galvenie secinājumi ir, ka efektīvi verbālie līdzekļi (stilistiskās izteiksmes līdzekļi, intensīva valoda, leksikas daudzveidība) un neverbālie līdzekļi (stāja, žesti, smaids, apģērbs, balss un pauzes) ir svarīgi lietišķajās prezentācijās, lai sasniegtu komunikatīvo mērķtiecīgumu. Tomēr ir jāturpina pētīt vairākus citus principus.",0
665,"NEET jauniešu salīdzinājums Japānā, Lielbritānijā un Latvijā","Bakalaura darbā „NEET jauniešu salīdzinājums Japānā, Lielbritānijā un Latvijā” tiek pētīti un analizēti jaunieši Japānā, Lielbritānijā un Latvijā, kas nav iesaistīti ne nodarbinātībā, ne izglītībā, ne apmācībā. Pētījumā tiek izmantota salīdzināšanas metode, ar kuras palīdzību tiek salīdzināti šie jauniešu un kādi atbalsta pasākumi tiek īstenoti starp šīm trīs valstīm. Darba mērķis ir apkopot informāciju par NEET jauniešu skaitu un aplūkot dažādas jauniešu atbalsta sistēmas Japānā un Lielbritānijā, kuras varētu būt derīgas Latvijas jauniešu situācijas uzlabošanai. Darbā tiek analizēts NEET jauniešu skaits, kā arī dažādi atbalsta pasākumi, kas tiek veikti NEET līmeņa samazināšanai. Darba beigās tiek secināts, ka Latvijā ir liela daļa neaktīvu jauniešu, kuri netiek aizsniegti ar pašlaik veidotajām programmām, kas ir vairāk fokusētas uz jauniešiem, kuri aktīvi meklē darbu. Latvijā būtu izdevīgi ieviest līdzīgas atbalsta programmas, kā Japānā, lai palīdzētu neaktīvajiem jauniešiem atgriezties sabiedrība. Darbs sastāv no trīs daļām, 43 lpp.",0
666,Problēmas un īpatnības video spēļu lokalizācijā,"Bakalaura darbā tiek pētītas video spēļu lokalizācijas problēmas un īpatnības. Darbs sastāv no divām daļām.  Teorētiskā daļa aplūko teorētiskus avotus, kuri attiecās uz audiovizuālu tekstu tulkošanu, ko piemēro video spēlēs un apspried video spēļu lokalizāciju galvenās problēmas, tai skaitā video spēļu lokalizācijas procesa sarežģītību,  visizplatītākos audiovizuālas tulkošanas veidus un tulkošanas programmatūru, paredzētu visu video spēļu lokalizācijas aspektu atbalstīšanai. Praktiskā daļa apraksta pieeju un metodes, piemērotus video spēles ""Might and Magic: Heroes 7"" lokalizācijas analīzei un apskata pielietotu tulkošanas stratēģiju efektivitāti ekvivalences starp avotu un lokalizāciju problēmas novēršanai šajā konkrētajā video spēles lokalizācijas gadījumā.",0
667,Kagju skola un Kagju izcilākie meistari,"Darba nosaukums ir „Kagju skola un Kagju izcilākie meistari”. Šajā darbā tiek aprakstīta Tibetas budisma vēsture, akcentējot Karma – Kagju skolas attīstību, tās dibinātājus,nozīmīgākos skolotājus Tibetā, izplatību pasaulē un Latvijā. Darba mērķis ir izpētīt Kagju skolas dibināšanas vēsturi, to izplatību Rietumov, pievērst uzmanību skolas pirmajiem meistariem, kas dibināja skolu, ar kādu noluūku un ko skola deva cilvēkiem. Darbs sadalīts trīs daļās. Pirmajā daļā sniegts īss ieskats Tibetas budisma vēsture, aplūkots budisma skolu dalījums, galveno uzmanību pieveršot Karma Kagju novirzienam. Otrajā daļā iepazīstināti Kagju skolas četri galvenie dibinātāji, Tīlopa, Marpa, Milarepa un Gampopa, izceltas svarīgākas dzīves epizodes un viņū ieguldījums, kā arī Sešu Naropas jogas pamati. Trešajā daļā pētīta Tibetas budisma attīstība pasaulē un Dimanta Ceļa vēsture un attīstība Latvijā.",0
668,Draudzība un mīlestība R. Flenagana romānā „Šaurais ceļš uz dziļajiem ziemeļiem”,"Šis bakalaura darbs pēta problemātiskos jautājumus saistībā ar mīlestības un draudzības lomu personāžu dzīvēs Ričarda Flenagana romānā “Šaurais ceļš uz dziļajiem ziemeļiem”. Šī darba mērķis ir mēģināt izgaismot mīlestības un draudzības nozīmīgumu personāžu dzīvēs kā pretspēku kara šausmām. Šī pētnieciskā darba teorētiskā daļa tika veikta galvenokārt balstoties uz filozofu, literatūras kritiķu un vēsturnieku publicētajiem darbiem saistībā ar šo tēmu. Praktiskā daļa tika veikta galvenokārt vadoties no romāna teksta. Šis bakalaura darbs pierāda, ka ciešanas šajā pasaulē var tikt attaisnotas mīlestības un draudzības gaismā, ko piedzīvo šī stāsta personāži.",0
669,Tulkojumi ne dzimtajā valodā. Gadījuma analīze: Lubānas pašvaldības mājas lapas tulkojums,"Darba tēma: Tulkojumi ne dzimtajā valodā. Gadījuma analīze: Lubānas pašvaldības mājas lapas tulkojums. Darba mērķis: noskaidrot, vai, apzinot galvenās problēmas, kas rodas tulkojot tekstu ne dzimtajā valodā, iespējams sasniegt kvalitatīvāku rezultātu. Darbā tiek definēts dzimtās valodas jēdziens, apskatīts dzimtās valodas princips, precizēti galvenie pretargumenti tulkošanai ne dzimtajā valodā, noskaidroti iemesli, kāpēc cilvēki tulko svešvalodās un uzskaitīti galvenie teksta rediģēšanas pamatprincipi. Praktiskajā daļā tiek veikts Lubānas pašvaldības mājas lapas tulkojums vācu valodā un rediģēti tulkotie teksti. Tiek secināts, ka tulkotājam, lai veiktu tulkojumu ne dzimtajā valodā, galvenokārt nepieciešama pieredze, un tikai pēc tam seko resursu izmantošanas iespējas, konsultācijas ar dzimtās valodas pārstāvjiem u.c. Tulkojumam obligāti jāveic rediģēšana - gramatikas kļūdu labojums, nemainot saturu un jēgu.",0
670,Kultūrspecifisku kulinārijas terminu tulkošana,"Maģistra darba nosaukums ir ‘Kultūrspecifisku kulinārijas terminu tulkošana’. Šajā darbā tiek apskatītas kultūrspecifiska jēdziena definīcijas, klasifikācija, kā arī tulkotāja loma kā vidutājam starp dažādām kultūrām. Darba praktiskajā daļā ir veikta kultūrspecifisku kulinārijas terminu kontrastīvā analīze, lai noteiktu piemērotāko tulkošanas stratēģiju kulinārijas terminu atveidei mērķvalodā.",0
671,Seksuālo minoritāšu attēlojums jaunākajā latviešu prozā (2001-2015),"Lai arī PSRS sabrukums veicināja seksualitātes pārnesi no tabuizētās perifērijas uz publisko diskursu, joprojām sabiedrības apziņā dzīvo PSRS varas konstruētie mīti, kuri turpina determinēt Latvijas varas instanču un sabiedrības konservatīvo attieksmi pret aktuāliem un nozīmīgiem 21. gadsimta problēmjautājumiem, tostarp seksuālo minoritāšu problemātiku. Darba mērķis: atklāt seksuālo minoritāšu tematisko struktūru jaunākajā latviešu prozā. Darba uzdevumi: apzināt teorētisko literatūru par zilo teoriju un gender studijām; balstoties zilo teorijā, pētīt „nenormatīvās” seksualitātes atveides modeli jaunākajā latviešu prozā; apkopot raksturīgākās poētiskās stratēģijas, ar kuru palīdzību tiek konstruēta un atklāta „netradicionāla” seksuālā orientācija. Kaut gan jaunākajā latviešu prozā ir atrodami darbi, kuros autori ir pievērsušies seksuālo minoritāšu problemātikai gan dominējošās heteroseksualitātes kontekstā, gan arī korelācijā ar varu un sabiedrību, var secināt, ka seksuālo minoritāšu reprezentācija galvenokārt balstās uz vispārzināmu klišeju un stereotipu paradigmas.",0
672,Filisas Buksas grāmatas “Uzveikt disleksiju” tulkojuma kritika,"Maģistra darba nosaukums ir ""Filisas Buksas grāmatas “Uzveikt disleksiju” tulkojuma kritika"". Grāmatas tulkojums no amerikāņu angļu valodas latviešu valodā publicēts 2016. gadā apgādā Zvaigzne ABC šī darba autores tulkojumā. Kā viens no daudzu populārzinātnisku grāmatu tulkojumiem tas atklāj šāda tipa tekstu tulkojumu nepilnības kopumā. Pētījumam ir starpdisciplinārs raksturs. Tajā ir meklētas atbildes, kāpēc tulkojums nav ieguvis vēlamo kvalitāti. Darba pirmajā daļā raksturota grāmatas tulkošanas specifika, tulkotāja loma un atbildība, populārzinātnisku tekstu valodas īpatnības. Otrajā daļā vērtēta tulkojuma valoda un doti raksturīgi leksikas un gramatikas interferences piemēri, tāpat arī ieteikti iespējamie risinājumi ar mērķi uzlabot tulkojuma stilistiku saskaņā ar latviešu literārās valodas normām. Izpētes rezultātā secināts: grāmatas tulkotājs ir atbildīgs par tulkojuma kvalitāti, tomēr viņa iespējas pielāgot tekstu vietējo lasītāju vajadzībām ir ierobežotas; tā kā grāmatām būtu jākalpo par valodas paraugu, tad ir ļoti svarīgi, lai populārzinātnisko grāmatu tulkojumos būtu izmantoti valodas bagātīgie resursi, kas dod iespēju pēc iespējas skaidri un niansēti izpaust vēstījumu saskaņā ar labu literārās valodas stilu, pēc iespējas samazināt avotvalodas interferenci un tuvināties dabiskai valodai – tipisko nepilnību un risku apzināšanās var palīdzēt no tiem izvairīties nākotnē.    Darbs uzrakstīts uz 78. lpp., ieskaitot trīs pielikumus: divus glosārijus (“Terapijas, metodes, paņēmieni” un “Disleksijas teorijas” angļu un latviešu valodā un dokumentāro lapu.",0
673,Grupas Calle 13 dziesmu tekstu retorikas analīze,"Maģistra darbs “Grupas Calle 13 dziesmu tekstu retorikas analīze” ir mēģinājums pielietot antīkās retorikas teoriju mūsdienu dziesmu tekstiem. Darba mērķis ir pierādīt, ka retorikas teorija, kas radusies pirms aptuveni 2000 gadiem, vēl joprojām ir aktuāla.  Darba uzdevumi ir sekojoši: iepazīstināt ar retorikas būtību, tās vēsturisko attīstību un retorikas sastāvdaļām, kuras tiek pielietotas izstrādājot diskursu; iepazīstināt ar Puertoriko vēsturi un salas valodas īpatnībām, bez kā nav iespējams pilnvērtīgi saprast grupas dziesmu tekstus; ieskicēt grupas Calle 13 biogrāfijas galvenos akcentus un veikt grupas dziesmu tekstu retorisko analīzi. Kā galveno secinājumu var minēt senās retorikas teorijas aktualitāti, piemērotību un pašpietiekamību analizējot mūsdienās radītu diskursu, kas šajā gadījumā ir grupas Calle 13 dziesmu teksti. Tā kā tika analizēti dziesmu teksti, tad retoriskā analīze tika balstīta uz retorikas sastāvdaļām, kuras vistiešākā mērā saistītas ar diskursa tekstu izstrādi (inventio, dispositio, elocutio).",0
674,Runas atpazīšanas tehnoloģija CALL-SLT programmatūrā: izrunas spēļu piemērs latviešu valodīgajiem franču valodas apguvējiem,"Šis pētījums attiecināms uz valodu apguvi ar datora palīdzību. Darba mērķis ir izpētīt runas atpazīšans tehnoloģijas efektivitāti programmatūrā CALL-SLT, lai noteiktu, vai platforma var tikt izmantota franču valodas izrunas apguves nolūkos latviešu valodīgo apguvēju kontekstā. Pētījuma teorētiskajā daļā tiek izskaidroti programmatūras CALL-SLT darbības principi, apkopotas svešvalodas izrunas mācīšanas pieejas un piedāvāta franču un latviešu valodas fonoloģisko sistēmu analīze, kas ļāva noteikt svarīgus izrunas elementus, uz kuru apgūšanu ir vērstas uz platformas izstrādātās aktivitātes. Darba praktiskajā daļā tiek izskaidrota 13 interaktīvo spēļu izstrāde, kas sastāda veiktā eksperimenta pamatu, ar mērķi izveidot pētījuma korpusu. Noslēgumā, tiek piedāvāta iegūto datu kvantitatīvā un kvalitatīvā analīze. Veiktā pētījuma secinājumi attiecās uz kursu vienību izstrādi uz platformas, franču valodas kā svešvalodas apguvēju darbu ar programmatūru un runas atpazīšanas tehnoloģijas darbības īpatnībām programmatūrā CALL-SLT.",0
675,Vēsturiskā laika tēlojums latviešu un vācbaltiešu dzejā 1905.-1918.gadā: salīdzinošais aspekts,"Maģistra darbs salīdzina latviešu un vācbaltiešu 1905. – 1918. gada liriku dzejas temporalitātes aspektā, pievēršot pastiprinātu uzmanību vēsturiskā laika atspoguļojumam. Dots ieskats vēsturiskā laika jēdzienā un raksturoti galvenie faktori, kas ietekmē vēsturiskā laika izpratni attiecīgajā periodā, tādi kā vēsturiskās balādes uzplaukums Vācijā, modernisma ietekme, reliģijas tradīcija, kā arī politiskais konteksts Baltijā. Tiek apskatīti galvenie tēli un motīvi, kas izmantoti, atklājot vēsturisko laiku, tādi kā varoņa tēls, femīnā diskursa tēli, vēsturiskās personības. Tiek analizētas būtiskāko vēsturisko motīvu funkcijas, proti, krusta karu motīva kā nacionālās identitātes stiprinoša funkcija O. Šillinga un V. Plūdoņa daiļradē, kā arī sengrieķu motīva kā erotisko uzskatu pārskatīšanas funckija G. Špehta un V. Eglīša lirikā.",0
676,"Vēstījuma īpatnības G. Repšes romānistikā(""Ugunszīme"", ""Alvas kliedziens"" un ""Bogene"")","Latviešu prozistes Gundegas Repšes literārajā devumā ietilpst daudzveidīgu, mākslinieciski piesātinātu un filozofiski psiholoģisku romānu kopums, kuros saskatāmas komplicētas vēstījuma īpatnības un struktūra, kas aug meistarībā ar katru nākamo darbu.  Bakalaura darba “Vēstījuma īpatnības Gundegas Repšes romānistikā” mērķis ir radīt priekšstatu par vēstījuma īpatnībām un to evolucionāro attīstību Gundegas Repšes romānistikā, pievēršoties romāniem, kas katrs tapuši savā autores daiļrades posmā — “Ugunszīme” (1990), “Alvas kliedziens” (2002) un “Bogene” (2016). Darba uzdevumos ietilpst biogrāfiskā, teorētiskā un literatūrzinātniskā materiāla apkopošana, centrā izvirzīto romānu analīze un pētnieciskā darba secinājumu izstrāde.  Rezultātā Repšes romānistikā saskatāms cilvēku psiholoģijas atklāsmes uzsvērums, ko veido redzespunktu subjektivitāte un izvērsts psiholoģiskais un darbības tēlojums anahroniskās laika līnijās. Evolūcija, galvenokārt, vērojama laika izkārtojuma un izvērsuma sarežģītības uzbūvē, vēstītāju pozīcijas un funkciju izvēršanā, dialoģismā. Uztverams, kā vēstījuma uzbūve arvien vairāk ietekmē saturisko sniegumu. Atslēgvārdi: Repše, romānistika, vēstījums, struktūra, evolūcija, psiholoģija, anahronija",0
677,Ticība un tirdzniecība Ķīnas un Rietumu civilizācijas saskarēs: jezuītu misijas vēsture Ķīnā laika posmā no 16. līdz 18. gadsimtam,"Bakalaura darbā tēma ir “Ticība un tirdzniecība Ķīnas un Rietumu civilizācijas saskarēs: jezuītu misijas vēsture Ķīnā laika posmā no 16. Līdz 18.gadsimtam”. Moderno laiku sākumā Eiropas ekonomiskie, sociālie un politiskie apstākļi mudināja eiropiešus doties tālajās zemēs, izplatot savu ietekmi visā Pasaulē un saskaroties ar iepriekš nezināmām kultūrām. Šī darba mērķis ir pastāstīt par eiropiešu un ķīniešu kontaktu iemesliem, apstākļiem un rezultātiem, īpaši pievēršot uzmanību jezuītu misijas gaitām Ķīnā. Tēmas izvēle ir pamatota ar to, ka saskarsme starp ļoti atšķirīgām kultūrām, sevišķi reliģijas kontekstā, vienmēr bija aktuāla tēmu cilvēces vēsturē. Darbs sastāv no 47.lapaspusēm un ir sadalīts 4.daļās.",0
678,"Islāma tradīciju atspoguļojums turku bērnu literatūrā: Šebnemas G.Karadžanas “Nedrīkst, nedrīkst!” (Olmazsa Olmaz)","Bakalaura darba autore ir Viktorija Novikova, tā tēma ir “Islāma tradīciju atspoguļojums turku bērnu literatūrā: Šebnemas G. Karadžanas “Nedrīkst, nedrīkst!” (Olmazsa olmaz)”.            Bakalaura darba galvenais pētījuma avots ir Šebnemas G. Karadžanas grāmata “Nedrīkst, nedrīkst!” (Olmazsa olmaz)”, kas sevī ietver astoņpadsmit dažādus stāstus. Grāmatā tiek stāstīts par turku meitenes ikdienas gaitām un pamācībām, kuras viņa saņem katras dienas beigās. Savus piedzīvojumus meitene apraksta dienasgrāmatā.            Darba mērķis ir izpētīt un izanalizēt autores grāmatas atbilstību bērnu literatūras normām, kā arī izprast kādas ar islāma tradīcijām saistītas mācības turku bērni var iegūt izlasot šo grāmatu, kādā veida rīkus Šebnema izmanto šajā grāmatā, lai šīs tradīcijas izskaidrotu bērniem, kādas turku ikdienas paražas un tradīcijas tiek atspoguļotas grāmatā.",0
679,Nacionālisma un militarizācijas izpausmes zemessardzes jaunajos bataljonos,"Latvijas nacionālo bruņoto spēku papildspēku grupa “Zemessardze” kopš tās atjoaunošanas 1991.gadā ir pieredzējusi brīvprātīgo plūsmas svārstības. Pēdējo trīs gadu laikā, sākot ar 2014. gadu, ir novērojams straujš kāpums gan jauno karavīru, gan bataljonu skaitā. Krasais kāpums, kas vēl nav sācis norimt un zemessargu pieaugošā klātbūtne sociālo mēdiju tīkolos, kopā ar ikgadējo budžeta pieaugumu nacionālās drošības nozarē, norāda uz centieniem normalizēt militārismu.  Balstoties uz daļēji strukturētām intervijām, pētījums iepazīstina zemessargu pašu skatījumu un interpretāciju par viņu būtību, viņu atbildību un lomu sabiedrībā.  Pētījums arī apskata dažādos transformāciju procesus, ko ietekmē brīvprātīgā, daļējā noslogojuma dienēšana zemessardzē, secinot, ka zemessardze is viens no rīkiem, kas spēj ietekmēt cilvēka uztveri par sevi un savu valsti, kā arī pats militarizācijas process ir aktīvā, mainīgā stāvoklī.",0
680,Ķīnas imperiālo eksāmenu ietekme uz valsts pārvaldi no Sun līdz Cjin dinastijai,"Bakalaura darba tēma “Ķīnas imperiālo eksāmenu ietekme uz valsts pārvaldi no Sun līdz Cjin dinastijai” veltīta Ķīnas imperiālo eksāmenu sistēmas izpētei. Darba mērķis ir izpētīt imperiālo eksāmenu negatīvo un pozitīvo ietekmi uz valsts pārvaldi laika periodā no Sun līdz Cjin dinastijai. Darba gaitā tiek izpētīta Ķīnas imperiālo eksāmenu priekšvēsture, kā arī svarīgākās iezīmes no Sun līdz Cjin dinastijai. Tiek apskatītas eksāmenu struktūras un norises izmaiņas. Darbā tiek skaidrota apgabala, provinces, galvaspilsētas un galma eksāmenu norises kārtība un to saturs. Galvenais darba mērķis ir noskaidrot eksāmenu sistēmas pozitīvos un negatīvos aspektus attiecībā uz valsts iekārtu. Šis pētījums šobrīd ir aktuāls, jo tas palīdz izprast imperiālās Ķīnas izglītības struktūru. Imperiālo eksāmenu sistēma ir cieši saistīta kopā ar izglītības sistēmu un politisko varu imperiālajā Ķīnā. Šajā darbā ir izpētīts, kā visas šis sistēmas savstarpēji mijiedarbojās un radīja unikālu eksāmenu sistēmu, ar kuru tika pakļautas un kontrolētas tautas masas līdz pat Cjin dinastijai. Bakalaura darbs sastāv no 4 daļām un 18 nodaļām. Darba 1. daļā aprakstīta imperiālās eksāmenu sistēmas ieviešanas iemesli, tās priekšvēsture un attīstība. 2.daļā izpētīta eksāmenu kārtība un saturs apgabala, provinces, galvaspilsētas un galma eksāmenu kārtās, kā arī prasības no kandidātiem. Darba 3.daļā ir izpētīta eksāmenu attīstība un struktūras izmaiņas Sun, Juaņ, Min un Cjin dinastijās. Darba 4.daļā ir izpētīta imperiālo eksāmenu nozīme sabiedrībā, izglītības sistēmas, eksāmenu sistēmas un valsts kontroles mijiedarbība. Izvērtēti eksāmenu sistēmas pozitīvie un negatīvie aspekti. Darba apjoms ir 44 lpp. Atslēgvārdi: eksāmenu sistēma, izglītības sistēma, valsts pārvalde, imperiālā Ķīna.",0
681,"Zīmes, to semantika un Tarkovska ietekme Mohameda Malasa filmā “Al-Leil”","Pat laikā līdz šī brīža militārajam konfliktam, kas pazīstams ar nosaukumu “Sīrijas pilsoņu karš”, kā arī vismaz pirmajos tā gados, Sīrijas kino ar tā avangarda vārdiem (tostarp Muhameds Malass, Osama Muhameds, Omārs Amiralajs u.c.) identificēts kā viena no vai pat vienīgā efektīvā komunikācija starp autoritāro režīmu Damaskā un Sīrijas intelektuāļu aprindām. Jāatzīmē, ka tas nebūtu iespējams bez izglītības, ko Sīrijas režisori un scenāristi guva Vissavienības Kinematogrāfijas institūtā Maskavā. Šis faktors, kombinācijā ar iespējām ražot filmas – kaut arī tas notika ierobežotā apmērā un, spītējot grūtībām, tomēr nodrošināja starptautisku atzinību. Tas, savukārt, bija izdevīgi arī Sīrijas valdībai. Tādējādi, par spīti nepatikai pret filmās pausto kritiku un centieniem ietekmēt to saturu, oficiālā Damaska finansējusi filmu producēšanu un to starptautisku ekranizāciju.  Šis pētījums, savukārt, akcentē noteiktu Sīrijas kino dzīves aspektu, kurā tā saistīta ar bagātīgo Krievijas kino tradīciju un, it sevišķi, plašu starptautisku atzinību guvušo režisoru Andreju Tarkovski. Starp secinājumiem ir gan tiešu aizguvumu klātesamība (mimēze), kā arī plašāku atsauču klātbūtne, un centieni inkorporēt citas kultūras, tostarp kristīgās kultūras elementus kultūrspecifiskā – sīriešu kinematogrāfa valodā. Tomēr vislielākie draudi Sīrijas kinematogrāfa turpmākai attīstībai mūsdienās ir nevis militārais konflikts, bet varas likti šķēršļi filmu uzņemšanā un ekranizācijā, jo īpaši, finansējuma trūkums. Ilgtermiņā iepriekšminētie faktori var novest pie Sīrijas kinematogrāfa izzušanas par labu televīzijas un interneta formātam piesaistītiem komerciālajiem žanriem.  Pētījumu turpmāk var attīstīt vairākos virzienos, tostarp padziļināti pētot kodus un zīmes vai, piemēram, vērtējot kultūras diplomātijas lomu, nodrošinot starptautiskos aktorus ar savu ietekmes jomu Sīrijā un plašākā reģionā.",0
682,Aizguvumi no angļu valodas krievu un poļu masu medijos (par piemēru ņemot glancētos žurnālus).,"Bakalaura darbs ir veltīts aizguvumu no angļu valodas izpētei masu medijos krievu un poļu valodā. Izpētes avoti ir divu glancēto žurnālu, “Cosmopolitan” un “ELLE”, interneta vietnēs publicētie raksti. Pētījuma mērķis – krievu un poļu masu mediju visbiežāk lietoto anglicismu veidu noteikšana. Pielietojot avotu tiešās salīdzināšanas metodi un valodniecības nozares literatūras analīzi tika noskaidroti un aprakstīti atlasītie aizguvumi katrā valodā. Darbu veido trīs nodaļas. Pirmajā un otrajā nodaļā tiek aprakstīti galvenie teorētiskie jautājumi, kas nepieciešami bakalaura pētījuma veikšanai. Trešajā nodaļā tika noskaidrotas aizguvumu lietojuma līdzības un atšķirības krievu un poļu masu medijos. Pētījums var būt interesants un noderīgs filologiem, kas mācās poļu valodu vai nodarbojas ar žurnālistikas teksta izpēti.",0
683,"Simulakrs, simulācija un hiperrealitāte – postmoderna sociālā kritika Čaka Palanjuka romānā „Cīņas klubs”","Maģistra darbs pēta jēdzienus simulakrs, simulācija un hiperrealitāte postmodernajā filozofijas teorijā un intelektuālajā literatūrā, un tā mērķis ir izpētīt ar interpretējošo teksta analīzi, kā šīs idejas tiek izmantotas Čaka Palanjuka romānā “Cīņas klubs” kā postmodernās sociālās kritikas līdzekli. Pētījums demonstrē vairāku mūsdienu sabiedrības aspektu, īpašību, problēmu un sociokultūras prakses kritikas izpausmes, kas ir ietverti šo trīs jēdzienu izmantošanā naratīvā. Tika secināts, ka romāna varoņi ķērās pie dažāda veida simulācijas savā “cīņā” pret šīm problēmām.",0
684,Tēlu raksturojums un galvenās tēmas Džeinas Ostinas romānā „Lepnums un aizspriedumi” un tā ekranizācijā,"Bakalaura darbs atspoguļo angļu rakstnieces Džeinas Ostinas noveles “Lepnums un aizspriedumi” (1813) un angļu kinorežisora Džo Raita filmas “Lepnums un aizspriedumi” (2005) analīzi. Pētījuma galvenais akcents ir vērsts uz apskatu par līdzībām un atšķirībām novelē un tās ekranizācijas tēlu raksturošanā un svarīgākajās tēmās, kuras ikdienas lasītājs vai skatītājs nevar pamanīt. Pētījuma metodes ietver tēlu raksturošanu, tēmu un filmu teorētisko materiālu, kā arī izvēlētās noveles un tās ekranizējuma analīzi. Pēc pētījuma veikšanas Bakalaura darba autors nonāk pie slēdziena, ka pēc Džeinas Ostinas noveles “Lepnums un aizspriedumi” Džo Raita režisētā filma “Lepnums un aizspriedumi” meistarīgi attēlo gan galvenos, gan mazsvarīgos tēlus, jautājumus par naudu, sabiedrību, reputāciju, mīlestību un laulībām, tikpat labi kā to varētu būt domājusi pati Džeina Ostina savā novelē.",0
685,Saīsināto formu lietojums dažādu žanru vispārīgo korpusu tekstos,"Ir vispārpieņemts, ka saīsinājumi ir neoficiālas, mutvārdu saziņas raksturīga iezīme. Tomēr reizēm tās ir sastopamas arī dažādu citu žanru un reģistru tekstos. Šī pētījuma mērķis ir analizēt divas grupas saīsināto formu lietojumu dažādu žanru britu, amerikāņu un kanādiešu angļu valodas korpusa tekstos. Pirmais darba posms ietver literatūras pārskatīšanu, kuras mērķis ir raksturot terminus ‘korpuss’; ‘reģistrs’ un ‘žanrs’. Šis darbs ietver divu saīsinājumu grupu aprakstu rakstiskos un mutiskos tekstos. Otrājā darba posmā tiek izmantota uz korpusa balstīta saīsanāto formu analīze, lai izpētītu dažādu žanru trīs vispārīgo korpusa tekstu formalitātes līmeni. Pētījums liecina, ka saīsinājumi ir vairāk sastopami britu nacionālā korpusa tekstos nekā amerikāņu un kanādiešu angļu valodas korpusa tekstos. Bet visvairāk saīsinājumu akadēmisko žanru tekstos bija identificēti angļu valodas korpusa tekstos. Šis pētījums parāda, ka darbības vārdu saīsinājumi ir sastopami vairāk nekā negatīvi saīsinājumi trīs izvēlētos vispārīgo korpusu tekstos.",0
686,Eifēmismu lietojums politiskajās runās vācu valodā,"Bakalaura darbs ir veltīts dažādu eifēmismu veidu pielietošanai politiskajās runās vācu valodā. Eifēmismu īpašo nozīmi politiskajā valodā nosaka to funkcijas, kas ļauj realizēt politisko runu motīvus un mērķus, ievērojot noteiktas situācijas individuālos vai sabiedrības normas. Darba teorētiskajā daļā tiek aplūkots eifēmismu jēdziens, klasifikācija, nozīmīgākās funkcijas un veidi, kā arī politiskās valodas īpatnības un politiskās runas raksturīgākie aspekti. Pētījumā tika iekļautas BK’in Merkel politiskās runas. Pētījumā konstatēts, ka eifēmismu pielietojums nav tikai lingvistiski pamatots, bet gan tiek pakārtots noteiktai runas stratēģijai, kura ir atkarīga no konkrēta laika, telpas un apstākļiem.",0
687,Pretī veiksmīgai izglītības sistēmai 21.gadsimtā: Somijas piemērs,"Maģistra darba ""Pretī veiksmīgai izglītības sistēmai 21.gadsimtā: Somijas piemērs"" mērķis ir izpētīt sasniegumus un trūkumus  Somijas izglītības sistēmā, kas balstās uz vispārēju pasaules uzskatu un Somijas pilsoņu viedokļiem. Darbā analizēta teorētiskā literatūra par jautājumiem un vadlīnijām Somijas izglītības sistēmā, pamatā raksturo skolotāja darbu un ir veikts pētījums, lai noskaidrotu somu viedokļus par Somijas izglītības sistēmu.  Pirmā nodaļa ir veltīta politiskajiem un sociālajiem pieņēmumiem, un sabiedrībā dažus pavedienus aprakstam, raksturojumam.  Otrā nodaļa ietver pedagoģijas un psiholoģijas pieņēmumu aprakstus par Somijas izglītības sistēmu un sociāli konstruktīvismu kā teorijas zināšanas mācību procesā.  Trešā nodaļa ir veltīta pētījumam, kurā tiek analizēts Somijas pilsoņu viedoklis par faktisko izglītības sistēmu Somijā.",0
688,Cilvēki un Katoļu Baznīca: veidojot attiecības caur laulību sagatavošanās kursu.,"Maģistra darbs “Cilvēki un Katoļu Baznīca: veidojot attiecības caur laulību sagatavošanas kursu” pēta pāru un Katoļu Baznīcas attiecības, kas tiek veidotas laulību sagatavošanās kursos, kā arī pārmaiņas ja tādas notiek. Tiek analizēti procesi, kas veicināja šīs attiecības un kā tās tiek izspēlētas esošajā vidē. Pētījums atklāj skaidrāku pāru, kas vēlas laulāties Katoļu Baznīcā reprezentāciju, kādas ir attiecības starp pāriem un Katoļu Baznīcu un kā laulības institūcija tiek veidota un mainīta šajās attiecībās.  Lai risinātu šo pētāmo lauku tika pielietotas etnogrāfiskās metodes, ietvertais novērojums un padziļinātas intervijas. Lai analizētu šo lauku tika izmantota Moriss Godeljē vēsturiskā strukturālisma teorētiskā perspektīva, kas skatās attiecības caur kapitālistiskās ideoloģijas prizmu.",0
689,"Mutvārdu tulkošanas stratēģiju pielietojums, tulkojot no vācu uz latviešu valodu","Darba tēma ir “Tulkošanas stratēģiju pielietojums tulkojot no vācu valodas uz latviešu valodu”. Darba mērķis ir raksturot sinhronās tulkošanas stratēģijas, īpašu uzmanību pievēršot anticipācijas jautājumiem un aprakstīt ar šo stratēģiju saistītās problēmas, tulkojot no vācu valodas uz latviešu valodu.  Maģistra darba pētnieciskajā daļā, pielietojot kontrastīvo analīzes metodi, tiek analizētas trīs Eiropas Parlamenta plenārsēžu runas vācu valodā un to latviskais tulkojums. Pētījumā tiek analizēts un raksturots tulkošanas stratēģiju pielietojums norādot piemērus no veiktajiem runu tulkojumiem.  Secinājumos tiek norādīta iespējamā likumsakarība tulkošanas stratēģiju pielietojumā.",0
690,Kādreizējo fabrikas strādnieku sociālekonomisko pārmaiņu pieredzes postsociālisma Lietuvā,"Šī maģistra darba mērķis ir sniegt vēsturiski situētu etnogrāfisku ieskatu, kas apraksta un kontekstualizē bijušo rūpnīcu strādnieku ikdienas dzīves postsociālistiskā Lietuvā. Šis pētījums seko personīgiem naratīviem par darbu kā pieredzēm socialistiskā pārvaldes sistēmā. Tas skaidro kā šīs pieredzes tiek atsauktas atmiņā un iekļautas tagadnes naratīvos. Šis etnogrāfiskais pētījums balstās vairākās datu ieguves metodēs, tai skaitā, arhīva materiālu analīzē, daļēji strukturētās intervijās, novērojumos, kā arī vizuālās antropoloģijas metodēs. Šis pētījums ir ievietojams plašākā postsociālisma antropoloģijas debatē. Tas parāda, kā kolektīvās atmiņas un kolektīvās aizmiršanas koncepti, kā arī nostaļģija palīdz skaidrot bijušo strādnieku dzīves.",0
691,"""Kamēr cilvēks ir dzīvs, viņam ir cerība."" Dzīvošana smagu saslimšanu gadījumos","Ārstēšanās metožu meklējumus smagu saslimšanu gadījumos cilvēki turpina arī tad, ja izārstēšanās prognozes nav augstas. Maģistra darbā problēmsituācija aplūkota no cerības skatpunkta. Pētījuma mērķis ir noskaidrot, ko nozīmē ""uzturēt cerību"" – kas ir iesaistīts cerības uzturēšanā, kā tas notiek un kādēļ cilvēki turpina cerēt. Iegūtie rezultāti liecina, ka cerība ir daļa no slimības kultūras, kas tiek apgūta ar ārstu, tuvinieku, mediju un citu iesaistīto palīdzību. Pētījumā apstiprināts, ka cerība ir pozīcija, kas tiek rūpīgi kopta, turklāt uzturēt cerību nozīmē ne tikai dziedināšanas gaidas, bet arī dzīvošanu, lai kādas būtu dziedināšanas izredzes. Dzīves laikā radītā cerība tiek kolektīvi izmantota arī pēc cilvēka nāves.",0
692,Tulkošanas teorijā balstīti uzņēmuma “SDI Media Latvia” vadlīniju rediģēšanas priekšlikumi,"Šajā maģistra darbā tiek piedāvāts uzlabots un papildināts variants uzņēmuma „SDI Media Latvia” vadlīnijām tulkotājiem. Vadlīnijas tiek iedalītas stila un tehniskajās, ir arī atsevišķas vadlīnijas ierunāšanai paredzēto materiālu un subtitru tulkošanai. Par pamatu izmaiņu, uzlabojumu un papildinājumu veikšanai vadlīnijās tiek izmantoti teorētiskie avoti par audiovizuālo mediju tulkošanu, citu valstu „SDI Media” vadlīnijas, tulkotāju aptaujas anketas par izmaiņām vadlīnijās, „SDI Media Latvia” strādājošo ierunātāju un latviešu valodas redaktoru viedoklis, kā arī darba autores atziņas, kas radušās, izskatot tulkojumus un veicot tos pašai. Darba noslēgumā tapušās „SDI Media Latvia” vadlīnijas tulkotājiem, kā arī tulkotāju aptaujas anketas ir apskatāmas darba pielikumā.",0
693,Bilingva valodiskā personība.,"Maģistra darba ‘’Bilingvālā valodiskā personība’’ mērķis ir izskatīt rakstiskos tekstus ,divās valodās sastadītus  – latviski un krieviski, kurus rakstījušas bilngvālās valodiskās personības; aprakstīt valodisko personību raksturīgās īpašības dažādos līmeņos; atrast būtiskas valodiskās personības pazīmes, kuras izpaužas sastādot tekstus paralēli divās valodās; salīdzināt katra izskatītā respondenta rezultātu analīzi.  Maģistra darbā izvirzīta sekojoša hipotēze: bilingvālai valodiskai personībai piemīt savas īpatnības, kuras izpaužas leksikas izvēlē, sintaksisko struktūru izveidē un domas formulēšanā. Pirmajā maģistra darba daļā tiek analizēti pieejamie teorētiskie materiāli, kas apraksta valodiskās personības problēmu, tās vietu mūsdienu lingvistikā, tās definēšanas un studēšanas paņēmienus, dažādus modeļus tās analizēšanā. Tiek pievērsta uzmanība bilingvisma un bilingvālās valodiskās personības problēmai. Otrajā daļā tiek izanalizēti divu respondentu teksti, kas sastādīti krievu un latviešu valodās, paralēli izskatot krievu un latviešu variantus. Par pamatu tiek ņemta viena no valodiskās personības koncepcijām, kas izskatīta teorētiskajā daļā. Nobeigumā tiek veikti secinājumi par to, ka valodiskajai personībai, kas pārvalda divas valodas ir savas īpatnības: atbilstība līmeņiem atšķirās dažādās valodās; ir tieksme brīvi izmantot dažādu leksiku; tiek izmantotas vienības no dažādiem runas stiliem; ir novērota burtiska frazeoloģismu tulkošana no vienas valodas uz citu.",0
694,"20.gadsimta 20.,30.gadu Rīga Andreja Johansona, Marisa Vētras un Paulas Jēgeres- Freimanes memuāros","Maģistra darba „20.gadsimta 20.-30.gadu Rīga Andreja Johansona, Marisa Vētras un Paulas Jēgeres-Freimanes memuāros” mērķis ir izpētes rezultātā raksturot 20.gadsimta 20-.-30.gadu Rīgas kultūrvēsturisko un topogrāfisko vidi trimdas autoru: Andreja Johansona, Marisa Vētras un Paulas Jēgeres-Freimanes memuāros. Rīgas nozīmība ir veidojusies vairāku gadsimtu garumā, taču Latvijas brīvvalsts laikā tā piedzīvoja kultūras un mākslas uzplaukumu, kas radīja pamatu tādiem apzīmējumiem kā “zelta laikmets” un “zaudētā paradīze”. Atsevišķu trimdas autoru memuāri ir uzskatāmi par īpaši spilgtu atzīšanos mīlestībā savai pilsētai Rīgai, jo tam līdzās nāk autoru emocionāli psiholoģiskais aspekts un arī apliecinājums Latvijas brīvvalsts laika stabilitātei un brīvībai. Memuāru autori pievēršas dažādiem Rīgas pilsētas aspektiem: topogrāfiju, kultūru un mākslu, izklaides dzīvi un sabiedrību, un Rīga tiek skatīta arī no atšķirīgām pozīcijām: galvenais objekts, dzīves telpa, fons. Katrs no memuāru autoriem pārstāv citu vecuma paaudzi, tādēļ ir saistoši izzināt kā viņi Rīgu atceras gan atmiņās, gan vērtē no memuāru rakstīšanas laika.",0
695,Dailes teātra aktiera Laura Dzelzīša lomas teātrī un publiskais tēls (2014-2016),"Bakalaura darba mērķis ir izpētīt Dailes teātra aktiera Laura Dzelzīša darbību teātrī un ārpus tā, īpaši uzsverot pēdējos gadu, lai izdarītu secinājumus, kas veicinājis viņa karjeras augšupeju un profesionālā līmeņa uzlabošanos. Darba pirmajā nodaļā tiks apskatīta aktiera biogrāfija un nonākšana pie teātra studijām, kā arī intervijās sniegtās atziņas un raksturots publiskais tēls, kādu Lauris Dzelzītis par sevi radījis.Otrajā nodaļā tiks vērsta uzmanība uz profesionālo darbību, kas neattiecas uz teātrī, Laura Dzelzīša piedalīšanās seriālos, filmās, raidījumos un citos pasākumos.Trešajā nodaļā tiks apskatīta aktiera darbība Dailes teātrī, minētas gan pilnīgi visas lomas, kuras Lauris Dzelzītis spēlējis savas karjeras laikā, galvenie režisori, ar ko sastrādājies un kurās izrādēs, pēdējo gadu veiksmīgāko lomu apskats.Darba uzdevums ir raksturot Lauri Dzelzīti gan kā aktieri, gan kā personību, lai šo abu parādību kopumu sintezētu vienā – Laura Dzelzīša unikalitātes fenomenā. Darba kopējais apjoms ir 45 lapaspuses un 27 avoti.",0
696,Dzimumidentitāte jaunākajā latviešu īssprozā,"Maģistra darbs ir pētījums par dzimumidentitāti jaunākajā latviešu īsprozā. Darba mērķis ir atklāt un raksturot dzimumidentitātes konstruēšanas paņēmienus jaunākajā latviešu īsprozā feminisma ideju kontekstā. Darbā analizēts, kā dzimumidentitāte atklājas indivīda patības meklējumos, savstarpējās dzimumu attiecībās, kā tiek konstruēti dzimumu stereotipi un sociālās lomas un kā daiļdarbos tiek atklāta dzimumu balss.  Darba gaitā secināts, jaunākā latviešu īsproza ir dzimumdiferencēta, stāstu krājumi atklāj, ka dzimumus visbiežāk konstruē vīrieši, paužot tādus uzstādījumus un uzskatus, kas sievieti pakļauj vīrieša varas dominancei un sievietes sociālo lomu izpildē priekšplānā izvirza vīrieša ērtību apmierināšanu.  Atslēgvārdi: dzimumidentitāte, stāsts, dzimums, sieviete, vīrietis, feminisms, dzimumdiference",0
697,Latviešu jūrnieku dzīvesstāsti burukuģu laikmeta kontekstā.Kapteinis Pēteris Šnore,"Maģistra darbs veltīts burukuģu laikmetam no 19.gs. vidus līdz 20.gs. sākumam Latvijā. Darba mērķis ir raksturot latviešu jūrnieku kārtas izveidošanos, profānā un sakrālā vietu un lomu jūrnieku tradīcijās un folklorā. Atspoguļoti ar jūru saistītie rituāli, analizēts Jūras mātes tēls latviešu tautas dziesmās. Darba mērķis ir sniegt ieskatu Krišjāņa Valdemāra (1825-1891) darbībā saistībā ar jūrniecību. Tiek analizēts viņa veikums rūpējoties par iespējām, ko latviešiem paver jūras tirdzniecība, savas kuģniecības izveide, brīvlaisto latviešu un igauņu piesaiste jūrnieka arodam. Tad, kad tiek nodibināta gadā jūrskola Ainažos un citās vietās Latvijā, latviešu zemniekiem paveras iespēja mācīties jūrniecības zinības latviešu valodā, izveidojas latviešu jūrnieku kārta. Atsaucoties Krišjāņa Valdemāra aicinājumam, zvejnieki un kabotāžas kapteiņu dzimtas Kurzemes un Vidzemes jūrmalā būvē burukuģus, notiek saimniecisks uzplaukums. Kapteinis Pēteris Šnore (1860-1928) 1887. gadā veic transatlantisku pārbraucienu uz Dienvidamerikas ostu Rosario, pierādot latviešu burukuģu spēju kuģot pasaules okeānos.",0
698,Tēlainība politikas valodā,"Bakalaura darba tēma ir “Tēlainība politikas valodā”. No visiem tēlainās izteiksmes līdzekļiem šajā darbā tiek aplūkotas metaforas. Darba mērķis ir konstatēt metaforu tipus un to funkcijas runās, kas izskan no Saeimas tribīnes. Darba teorētiskajā daļā tiek raksturots politikas jēdziens un indivīda vieta politikā, noskaidrotas politikas valodas galvenās iezīmes, kā arī pētīts metaforas jēdziens.",0
699,Ķoniņu identitātes garīgā un materiālā mantojuma aspekti,"Mūsdienās par kuršu ķoniņiem pieņemts runāt pagātnes formā, lai gan ķoniņu darbībai rodams turpinājums Ķoniņciemā. Mērķis: ar faktiem un dzīvesstāstu liecībām pierādīt, ka ķoniņu patība ir Latvijas daļa arī mūsdienās, ne tikai vēstures segments. Maģistra darbā tiek konsekventi norādīts uz tiem punktiem, kuros ķoniņu darbība turpinās mūsdienās. Maģistra darba uzdevums: analizējot sabiedrības nostāju pret ķoniņiem, izprast kādi aspekti ietekmē to vai citu viedokli un kas liek domāt, ka tā ir tikai vēsture. Pētījumā iegūtie materiāli tika apkopoti un analizēti. Kuršu ķoniņu tradīcijas un patība ir nozīmīgs kultūrvēsturiskais mantojums, kas bagātina Latvijas kultūrainu. Ķoniņciems un tur daudzu paaudžu mītošā Peniķu dzimta iemieso bagātīgo, spēcīgo kuršu ķoniņu dzīvi, vienlaikus ietilpstot mūsdienu Latvijas veidojamajā pastāvēšanas paradigmā.",0
700,Ainas Zemdegas proza:sieviete un laikmets,"Maģistra darbā Ainas Zemdegas proza: sieviete un laikmets tiek pētīti Ainas Zemdegas romāni “Varšavā neaizmirst”, “Līdz vārtiem – un tālāk?”, “Maruta” un “Mantojums”. Romānu centrā ir sieviete trimdiniece, kuras rīcību un psiholoģiju ietekmējis karš. Darbā tiek pētīta sievietes iekšpasaule, ko raksturo piederības, harmonijas un mīlestības meklējumi. Būtiska nozīme ir arī attiecībām ar vecākiem. Tiek raksturota sievietes sastapšanās ar svešo un radniecīgo. Būtiska nozīme Zemdegas prozā ir māju meklējumiem. Zemdegas tēlotās sievietes raksturo sašķelta identitāte un nostalģija.",0
701,Mutiskā tulkošana un mediācija,"Šis darbs ir par valodas lomu mediācijas procesā un tā veikšanu ar mutiskās tulkošanas palīdzību un par ar šādu praksi saistītajiem izaicinājumiem. Sākot ar ieskatu mutiskās tulkošanas teorijā un mediācijas teorijā, kas atklāj šo procesu galvenos elementus, tiek salīdzinātas šīs disciplīnas un konstatēta valodas lietojuma nozīme šajos abos procesos, kas ir galvenais apvienojošais elements. Saziņai un tātad mutiskam tulkojumam ir centrālā loma mediācijas procesa veiksmīga iznākuma nodrošināšanā. Katrā mediācijas procesa stadijā ir nepieciešams, lai mediācijas procesa dalībnieki viens otru saprastu. Mediācijas galvenie principi, kas ir paša pieņemts lēmums, neitralitāte un konfidencialitāte, nav īstenojami, ja puses nevar saprast viena otru. Valodas tulkošanas problēma mediācijas procesā nosaka nepieciešamību pieaicināt atbilstoši kvalificētus tulkus. Tulkam ir jābūt neitrālam. Mediatoram ir jāparedz papildu laiks mediācijas sesijai, lai notiktu pilnvērtīgs valodas lietojums, kas nodrošina ilgtspējīgu risinājumu procesa dalībniekiem.",0
702,Kultūras reāliju tulkošana no latviešu uz angļu valodu tekstos par latviešu dzīvestilu,"Maģistra darba nosaukums ir ""Kultūras reāliju tulkošana no latviešu uz angļu valodu tekstos par latviešu dzīvesstilu."" Šajā darbā tiek iztirzāta kultūras reālijas definīcija un klasifikācija, kā arī galvenās problēmas un stratēģijas kā tulkot kultūras reāliju, un sasniegt līdzvērtību mērķa valodā. Tiek apskatīta arī tulka kā vidutāja starp kultūrām loma. Lai redzētu, kā kultūras reālijas tiek tulkotas, ir izmantoti dažādi piemēri no drukātajiem tūristu ceļvežiem, grāmatām un  internetā pieejamajiem  materiāliem.  Maģistra darbā tiek analizēts, kuras stratēģijas ir izmantotas un vai tās var izmantot arī konferenču tulki. Pētījumi ir vērsti uz divu veidu kultūras reālijām: tradicionālie latviešu svētki, piemēram, Jāņi, Mārtiņdiena un kapu svētki; un tradicionālie latviešu ēdieni, piemēram, Jāņu siers, debessmanna un grūdenis. Atslēgas vārdi: kultūras reālijas, līdzvērtība, tulkošanas metodes, kultūras vidutājs, latviešu tradicionālie  svētki, latviešu tradicionālie ēdieni.",0
703,Tulkojumu kvalitātes novērtēšana kā kvalitātes nodrošināšanas sistēmas sastāvdaļa,"Darbā tiek aplūkota tulkojumu kvalitātes novērtēšana kā kvalitātes nodrošināšanas sistēmas sastāvdaļa, pievēršot īpašu uzmanību tulkotāju atlases procesā kandidātiem piedāvāto testa tulkojumu kvalitātes vērtēšanai. Darba mērķis ir piedāvāt tulkojumu kvalitātes novērtēšanas sistēmu un ar tās palīdzību veikt testa tulkojumu korpusa kļūdu analīzi, tādējādi pārbaudot sistēmas piemērojamību tulkojumu vērtēšanai. Izvirzītā mērķa sasniegšanai darba autore veica vairāku tēmai atbilstošu literatūras avotu analīzi un, pielietojot piedāvāto tulkojumu kvalitātes novērtēšanas sistēmu, veica 45 no angļu valodas latviešu valodā tulkotu tekstu korpusa analīzi, kas palīdzēja noteikt problemātiskos gadījumus.  Pētījuma rezultāti parādīja, ka kvalitātes jēdziens tulkošanas nozarē joprojām rada domstarpības, kas savukārt kavē vienošanos kvalitātes novērtēšanas jomā. Turklāt, empīriska pētījuma rezultātā tika atklāts, ka piedāvātā tulkojumu kvalitātes novērtēšanas sistēma ir efektīva problemātisko gadījumu noteikšanai un analīzei.",0
704,Neoloģija jauno tehnoloģiju jomā spāņu valodā,"Maģista darbs ir veltīts neoloģijai jauno tehnologīju jomā. Darba mērķis ir apzināt neoloģismus tekstos, kas attiecas uz jano tehnoloģiju jomu, klasificēt tos, noteikt neoloģismu tipoloģiju un vārdu darināšanas paņēmienus. Lai saisniegtu izvirzīto mērķi, tika izmantotas sekojošās pētījuma metodes: kvalitatīvā metpdes, kas paredz zinātniskās literatūras kritisko analīzi par neoloģiju, kā arī salīdzinošā metode, aprakstošā un kvantitatīvā datu analīze. Empīriskajā daļā tika analizēti teksti no bilingvālā korpusa, kā arī jau esošie vārdu glosāriji. Pētījuma rezultāti pierāda, ka neoloģismi is bieži sastopami jauno tehnoloģiju jomā, lai atspoguļotu jaunus procesus vai produktus. Visbiežāk sastopami neoloģismis izvēlētajā korpusā bija akronīmi.",0
705,Latgaliešu folkloras interpretācija un pētniecība trimdā,"Latgaliešu trimdā pēc Otrā pasaules kara ar lielu vērienu tika vākta, apkopota, pētīta folklora, tas bija arī viens no nemainīgi populārākajiem motīviem literatūrā un mākslā visā trimdas periodā no 1945. līdz 1991. gadam, bet līdz šim maz pētīts. Maģistra darba mērķis ir atklāt latgaliešu folkloras interpretācijas īpatnības trimdā, kas ir cieši saistītas ar etnisko identitāti, kā arī izsekot līdzi folkloras vākšanas un pētniecības attīstībai. Vladislava Lōča “Latgaļu izdevnīceibas” paspārnē iznākušajā periodikā, zinātniskajos rakstos un monogrāfijās iespējams izsekot šī procesa attīstībai, bet literatūras un vizuālās mākslas piemēru analīze atklāj tipizētus tēlus, kas funkcionē kā apstiprinājumi latgaliskajai identitātei, kas ir samērā pretrunīga tai, kāda patiesībā bija trimdas latgaliešu vidū. Darbs tiecas atklāt panorāmisku skatu uz folkloras interpretāciju un pētniecību cēloņsakarībā ar etniskās identitātes veidošanās procesu.",0
706,Latviešu kultūras reāliju tulkojums angļu valodā tūrisma tekstos,"Tūrismam ir liela ekonomiska, sociāla un kulturāla nozīme. Tūrisma teksti sevī ietver daudzas nozares, tiem ir jābūt reizē informatīviem un vokatīviem, un tie parasti ir cieši saistīti ar kultūru. Tas rada vairākus šķēršļus ceļā uz veiksmīgu tulkojumu.  Reālijas ir kultūrspecifiskas. Šī darba mērķis ir noteikt kā latviešu kultūras reālijas ir tikušas tulkotas angļu valodā tūrisma tekstos. Šajā pētījumā ir aprakstīti tūrisma teksti, reālijas un dažādas reāliju klasifikācijas, kā arī vairākas tulkošanas stratēģijas un tas, vai tās ir uz avotu orientētas vai uz mērķi orientētas tulkošanas stratēģijas.  Lai sasniegtu šī darba mērķi ir tikusi veikta salīdzinošā analīze, izmantojot tūrisma tekstus un to tulkojumus no divām lielākajām Latvijas tūrisma vietnēm. Kaut arī stratēģijas, kas tikušas izmantotas reāliju tulkojumā, ir galvenokārt uz avotu orientētas, stratēģiju izmantojums ir atkarīgs no tulkoto reāliju tipa.",0
707,Musuļmaņu imigrācijas opozīcijas dekonstrukcija Ziemeļu un Baltijas reģionā: Norvēģijas un Latvijas gadījums,"Musulmaņu imigrācijas jautājums ir bijis vienmēr strīdīgs Eiropā, bet notiekošā bēgļu krīzes to vēl vairāk ir saasinājusi.  Maģistra darbā uzmanība ir pievērsta Ziemeļbaltijas reģionam, lai: 1)noskaidrotu, kā pēckara ekonomika un politika (kā piemēram, viesstrādnieku programmas, bēgļu politika un piespiedu iedzīvotāju pārvietošana) ir izveidojusi mūsdienu musulmaņu kopienu Norvēģijā un Latvijā; 2)analizētu publisko diskursu par musulmaņu imigrāciju Norvēģijā un Latvijā kopš 2015. gada.  Leona Taivāna Latvijā un Andera Breivika (Anders Behring Breivik) Norvēģijā ideoloģiskais diskurss ir raksturots, analizēts un interpretēts. Pētījumā ir sniegta arī sešu plašsaziņas rakstu – “personisko bēgļu naratīvu” – kritiskā diskursa analīze, atsedzot tajos islāmfobijas pazīmes.  Iegūtie rezultāti liecina, ka, lai gan islāmfobijas diskurss ir līdzīgi saplūdis viscaur Eiropā, sabiedrības attieksmi pret migrantiem joprojām lielā mērā ietekmē vēsturiskie un socioekonomiskie faktori.",0
708,Neverbālās komunikācijas nozīme mūsdienu Spānijas politiķu tēla veidošanā (2015-2017),"Politiskajos panākumos ļoti svarīga ir pareiza politiķa tēla veidošana. Tēla veidošana ir viens no mehānismiem, ar kura palīdzību tiek ietekmētas citas personas, veidojot psiholoģisku iespaidu pat uz cilvēku pūļiem.  Bieži vien politiķa vienveidīgais tēls ir nepietiekams. Piemēram, politiķis izmanto dažādus žestus, lai piesaistītu un noturētu sabiedrīas uzmanību. Vadoties no politiķa tēla, tā biedri un tauta var spriest par politiķa dabu un raksturu. Zinātniski pētījumi kinētiskā, proksēmiskā un paralingvistikas jomā apgalvo, ka neverbālā komunikācija var pateikt par personu daudz vairāk nekā vārdi. Šajā darbā tiek analizēta Spāņu politiķu Spāņu ziņu portālos, fotoattēlos un video ierakstos satopamā neverbālā komunikācija. Tiek analizēti politiķu žesti, balss īpašības, un kā neverbālās komunikācijas aspekti ietekmē politiķa tēla veidošanu masu informāciju līdzekļos.  Turklāt, katrs politiķis tiek analizēts pēc autentiska līdera profila, kuru definē zinātniece Carolina Pons. Atslēgvārdi: neverbālā komunikācija, tēls, kinētika, proksēmika, paralingvistika",0
709,Ētisko normu ietekme uz profesionālo darbību Latvijas tulkošanas nozarē,"Profesionālā ētika vienmēr bijusi cieši saistīta ar tulkošanas nozari. Līdz ar globalizācijas tendenču paātrināšanos un starpkultūru izpratnes pieaugošo nozīmi ētikas jautājumi tulkošanas nozarē pētniekos rada arvien lielāku interesi. Pētījuma mērķis ir analizēt Latvijā strādājošo tulku, tulkotāju un citu tulkošanas nozares profesionāļu pieredzi tajā, kā viņu personīgie ētikas un morāles uzskati un no tiem izrietošs atteikums ietekmē viņu profesionālo darbību Latvijā. Pētījuma rīki bija aptaujas un aptauju datu analīze. Tika apkopotas tulkošanas nozares pārstāvju un tulkošanas aģentūru domas par profesionālo ētiku darbā, aprakstītas respondentu atbildēs novērotās tendences, un sniegti ieteikumi turpmākajiem pētījumiem.  Atslēgvārdi: tulkošanas ētika, profesionālā ētika, personīgā ētika, tulkošanas ētikas kodekss",0
710,Vārdu spēļu tulkošana televīzijas seriālos,"Vārdu spēle ir teksta parādība, kas bieži sastopama televīzijas seriālos, īpaši situāciju komēdijās, un var radīt nopietnas grūtības tulkotājiem. Šī pētījuma mērķis bija analizēt vārdu spēļu tulkojumu televīzijas seriālos Kā es satiku jūsu māti un Ikdienas ainiņas, noteikt, kādas tulkošanas stratēģijas ir pielietotas un cik tās ir efektīvas. Aprakstošā metode tika pielietota, lai izpētītu vārdu spēles jēdzienu, tās veidus un tulkošanas stratēģijas, ekvivalenci un audiovizuālās tulkošanas īpatnības. Analītiskā metode, salīdzinošā analīze un statistiskā metode tika pielietota, lai salīdzinātu tulkojumu ar oriģinālu, noteiktu pielietotās stratēģijas un apkopotu rezultātus. Secinājumi liecina, ka vārdu spēļu tulkošana ir grūts uzdevums, tāpēc tulkojums bieži sanāk nehumoristisks, dažreiz pat neveikls un neloģisks.",0
711,"Humors, ironija un satīra “Atskaņu hronikas” V. Bisenieka tulkojumā","Maģistra darba pētījuma avots ir “Vecākā Livonijas atskaņu (rīmju) hronika” (vāc.: Älteste Livländische Reimchronik), kas uzrakstīta vidusaugšvācu valodā Latvijas teritorijā 13. gadsimta beigās, un līdzās “Livonijas Indriķa hronikai” ir viens no galvenajiem avotiem par šī laika vēstures notikumiem.  Maģistra darba mērķis – salīdzināt humoru, ironiju un satīru avottekstā un šo epizožu atainojumu pēdējā tulkojumā latviešu valodā, kuru 1998. gadā veica Valdis Bisenieks. Pētījuma gaitā ir aplūkots humora, ironijas un satīras jēdziens no Aristoteļa laikiem līdz mūsdienām, tiks pievērsta uzmanība viduslaiku cilvēka mentalitātei un veikts smieklīga salīdzinājums avotā un tā tulkojumā.",0
712,Zirgs latviešu tradicionālajā un mūsdienu kultūrā,"Maģistra darbs “Zirgs latviešu tradicionālajā un mūsdienu kultūrā” ir pētījums par zirga lomu latviešu kultūrvēsturiskajā, simboliskajā un mitoloģiskajā apziņā, mēģinājums izsekot tam, kā tā mainījusies cauri laikam. Darba trīs daļās analizēta zirga semantēma no senākajiem laikiem līdz mūsdienām – pirmā veltīta zirgam indoeiropiešu un baltu kultūrā, gan vēsturiskajā, gan mitoloģiskajā aspektā. Otrajā daļā aplūkots zirgs latviešu tradicionālajā kultūrā, par pamatu ņemot latviešu tautas dziesmas un padziļināti aplūkojot zirgu mītiskajā izpratnē, kā arī pievēršoties iepriekš latviešu folkloristikā nepētītam, ar zirgu saistītai reālijai – stallim. Trešā daļa apskata zirgu mūsdienu cilvēku priekšstatos, balstoties ar aptaujas palīdzību ievāktos datos. Darba gaitā secināts, ka zirgs latviešiem vienmēr bijis īpašs dzīvnieks un tāds tas ir joprojām par spīti tam, ka pēdējā pusgadsimta laikā zirga loma cilvēku ikdienas dzīvē ir krasi samazinājusies. Godbijīgai attieksmei pret zirgu pamatā ir ļoti seni, ar indoeiropiešu substrātu saistīti mitoloģiskie priekšstati. Atslēgas vārdi: zirgs, zirgu upurēšana, debesu dvīņi, stallis, zirgs un cilvēks, zirgs mūsdienu folklorā",0
713,Psiholoģijas terminoloģija deju un kustību terapijas virzienam,"Šī maģistra darba mērķis ir apkopot terminus, kas attiecas uz veselības aprūpes jomas mākslu terapijas virzienu deju un kustību terapiju, analizēt tos un sniegt ieteikumus, kā šīs nozares speciālistiem veiksmīgāk izveidot šīs nozares terminoloģiju. Pētījumā veikta terminoloģijas teorijas un terminrades principu izpēte, kā arī sniegts ieskats zinātniskās, psiholoģijas un psihiatrijas terminoloģijas vēsturē, no pieejamajiem materiālu avotiem izveidots terapijas virziena glosārijs, ko papildināja nozares speciāliste. Pētījuma izstrādes laikā autore secināja, ka visus terminus nozares speciālisti tulko paši, par ko liecina aizguvumu plašais klāsts. Ņemot vērā, ka šis terapijas veids Latvijā ir tikai sākotnējā stadijā, būtu lietderīgi izveidot mākslu terapijas (visu četru virzienu) vārdnīcu.",0
714,Jūras un kravas ekspertīzes dokumentācijas tulkošanas stratēģijas,"Neskatoties uz to, ka jau sen kravu pārvadājumi, tajā skaitā ar jūras transportu, spēlēja svarīgu lomu Latvijas ekonomikas attīstībā, neatkarīgo jūras un kravu ekspertīzes institūcija Latvijā izveidojās un sāka attīstīties pēc neatkarības atgūšanas. Šai nozarei raksturīga dokumentācijas daudzveidība un liels pieprasījums pēc tulkošanas pakalpojumiem, tomēr ar tulkošanas problēmām satītie jautājumi šajā jomā līdz šim nav pētīti. Maģistrā darbā „Jūras un kravu ekspertīzes dokumentācijas tulkošanas stratēģijas” ir veltīts tulkošanas stratēģiju lietošanai šajā nozarē. Balstoties uz teoriju, tika veikta jūras un kravu dokumentu tulkojumu salīdzinošā analīze. Analīzes rezultātā noskaidrots, kādas stratēģijas tiek lietotas tulkojot ekspertīžu dokumentus latviešu, angļu un krievu valodas, izstrādātas rekomendācijas tulkošanas problēmu risināšanai, izveidots tulkošanai paredzēts glosārijs.",0
715,Nacionālisma izpausmes apģērbā un ikdienas precēs Igaunijā,"Bakalaura darbā “Nacionālisma izpausmes apģērbā un ikdienas precēs Igaunijā” tiek analizēta valsts simbolu izmantošana apģērbā un ikdienas precēs. Lai sasniegtu mērķi, darba autore devās uz Igauniju, uz otru tās lielāko pilsētu - Tartu, lai izpētītu pavasara gadatirgus preču piedāvājumu ar nacionālajiem simboliem un krāsām. Darbs veidots no divām daļām. Pirmajā jeb teorētiskajā daļā tiek apskatīta nacionālisma un nācijas definīcijas, kā arī Igaunijas nacionālo simbolu- Igaunijas karoga, nacionālās puķes un putna- nozīme un vēsture. Otrajā daļā autore izmanto fotogrāfijas no personīgā arhīva, kas tapušas apmeklējot pavasara gadatirgu Tartu pilsētā. Fotogrāfijās redzami apģērbi, aksesuāri un ikdienas preces ar Igaunijas nacionālajiem simboliem.    Atslēgvārdi: Nacionālisms, nācija, identitāte, valsts simboli",0
716,Informācijas pieejamība un tulkošana vieglajā valodā: Latvijas situācijas izpēte,"Noteiktai sabiedrības daļai ir nepieciešama informācija vieglajā valodā, lai tā spētu īstenot savas demokrātiskās tiesības un dzīvot patstāvīgu dzīvi. Latvijā vieglās valodas jēdziens vēl ir salīdzinoši jauns un trūkst materiālu, kā arī vieglās valodas speciālistu. Maģistra darba mērķis ir apzināt informācijas pieejamības situāciju Latvijas tiešsaistes vidē un analizēt publicistikas tekstu tulkošanas procesu vieglajā valodā. Pētījuma metode ir situācijas izpēte tīmekļa vietnēs un teksta analīze par publicistikas rakstu tulkojumiem no angļu uz latviešu vieglo valodu. Tika noskaidrots, ka salīdzinoši maza daļa tīmekļa vietņu atbilst starptautiskām pieejamības prasībām. Galvenās vieglās valodas tulkošanas problēmas ir gari teikumi, jēdzienu skaidrojumi, gramatisko laiku adaptēšana un reāliju atveide. Turpmāki pētījumi par citu tekstu veidu tulkojumiem vieglajā valodā var sniegt dziļāku izpratni šajā jomā.",0
717,Reklāmas saukļu tulkošanas īpatnības,"Reklāmas sauklis ir būtiska reklāmas kampaņas sastāvdaļa, jo tajā īsi un kodolīgi tiek atspoguļota visas kampaņas ideja. Saukļu tulkošana no angļu valodas latviešu valodā var būt ļoti izaicinošs uzdevums, jo tulkošanas procesu apgrūtina angļu valodai raksturīgas lakonisms un tendence paslēpt saukļa vēstījumu aiz dažādiem tekstā izmantotajiem valodas līdzekļiem. Šī darba mērķis ir noskaidrot, kā tulkot reklāmas saukļus, lai tie nebūtu vienkārši daži iztulkoti vārdi, bet atspoguļotu arī saukļa mērķi un radītu tādu pašu efektu, kā oriģinālais sauklis. Pētījuma gaitā tiek apzinātas saukļu tulkošanas procesa īpatnības un iespējamie risinājumi dažādās problēmsituācijās. Pētījums ir balstīts uz teorētiskā materiāla analīzi, 40 saukļu un to tulkojumu analīzi pēc angļu valodas saukļos izmantotajiem valodas līdzekļiem un reklāmas tekstu tulkotāju aptaujas rezultātu analīzi. Tika pierādīts, ka reklāmas saukļu tulkošanā ir jāizmanto kompleksa, uz saukļa mērķi orientēta pieeja, lai saukļa tulkojums būtu maksimāli efektīvs un mērķim atbilstošs",0
718,Mūsdienu somu literatūras ekokritiskais lasījums,"Bakalaura darbs „Mūsdienu somu literatūras ekokritiskais lasījums” veltīts somu rakstnieces Emmi Iterantas daiļrades analīzei, detalizēti izpētot arī Somijā un līdz ar to arī visā Eiropā valdošās ekoloģiskās problēmas un ekokritikas attīstību.  Darba mērķis ir somu mūsdienu literatūras izpēte ekokritiskā lasījumā, izmantojot pētījumus un galvenokārt Emmi Iterantas romānu. Mērķa sasniegšanai tika atlasīts teorētiskais materiāls par ekokritiku, tās vēsturi un attīstību pasaulē (īpaši Somijā un Latvijā) līdz pat mūsdienām, kā arī par Somijā valdošajām ekoloģiskajām problēmām. Balstoties uz iegūto informāciju, tika apskatīta Emmi Iterantas grāmata Ūdens atmiņa, veikta ekokritiskas pazīmju analīze, kā rezultātā tika iegūti secinājumi.",0
719,Politiskais ķermeniskums mūsdienu somu sieviešu prozā,"Bakalaura darbs “Politiskais ķermeniskums mūsdienu somu sieviešu prozā” ir veltīts ķermeniskuma koncepta politiskās nozīmes un konteksta izpētei un analīzei mūsdienu somu sieviešu prozā. Kā pētījuma mērķis ir izvirzīts mēģinājums ar kritisko teoriju starpniecību definēt politisko ķermeniskumu un atrast tā piemērus pētījuma objektā – Sofi Oksanenas  romāna Staļina govis (Stalinin lehmät) tekstā. Darbā ietilpst gan teorētiskā materiāla apkopojums, kurā apskatīts postmodernisma un feminisma jēdziens, ķermeniskuma koncepts un tā saistība ar politiku, kā arī literāro tekstu un valodas nozīme postmodernismā, gan empīriskā daļa, kurā, balstoties uz apkopoto teorētisko informāciju, tiek analizēti Sofi Oksanenas romānā Staļina govis atrastie politiskā ķermeniskuma piemēri.",0
720,Naratīvs un autora identitāte mašīntulkošanā,"Šajā bakalaura darbā tiek aprakstīts naratīvs un autora identitāte mašīntulkošanā. Bakalaura darbs sastāv no 4 nodaļām: pirmajā nodaļā tiek apskatīta teorija par mašīntulkošanu un pieejamajiem tulkošanas rīkiem latviešu-somugru valodu pārī; otrajā nodaļā aprakstītas literatūrzinātnieku idejas par autora identitāti un lasītāja lomu literārajos darbos; trešajā nodaļā ar tulkošanas teorijas palīdzību tiek analizēta tulkotāja loma autora iecerētā vēstījuma nodošanā; ceturtajā nodaļā tiek novērtēts, salīdzināts un analizēts, kā Google mašīntulkotāja un cilvēka veiktais tulkojums ietekmē teksta naratīvu. Rezultāti parāda, ka mašīntulkotājs nevar aizvietot kvalitatīvus cilvēka tulkojumus, bet tas var būt labs palīgrīks tulkotājiem un cilvēkiem, kas vēlas saprast teksta aptuveno nozīmi.",0
721,"Terminu “bēgļi, migranti un patvēruma meklētāji” analīze franču un latviešu mediju tekstos no 2014. Līdz 2016. gadam","Darba tēma: Terminu bēglis, migrants un patvēruma meklētājs analīze franču un latviešu mediju tekstos no 2014 līdz 2016.  Darba veids: Bakalaura darbs .   Izglītības programma: Franču filoloģija.  Darba zinātniskais vadītājs: Jeļena Vladimirska. Bakalaura darbā tiek pētīti un analizēti vārdi bēglis, migrants un patvēruma meklētājs. Darba mērķis : Izpētīt vārdus bēglis, migrants un patvēruma meklētājs franču un latviešu presē. Darba uzdevumi :  1.Analizēt vārdus bēglis, migrants un patvēruma meklētājs franču presē 2.Analizēt vārdus bēglis, migrants un patvēruma meklētājs latviešu presē 3.Salīdzināt vārdus bēglis, migrants un patvēruma meklētājs franču un latviešu presē. Darbs sastāv no 2 daļām. Tā pirmā daļa ir teorētiskā daļa, kurai ir divas apakšnodaļas. Pirmajā apakšnodaļā tiek skaidroti termini bēglis, migrants un patvēruma meklētājs un bēgļu vēsture , bet otrajā apakšnodaļā tieks skaidrotas semantiskās izotopijas, diskursa analīze un rakstiskās preses žanri. Otrā daļa ir praktiskā daļa, kurā tiek pētīti šie vārdi ar leksisko lauku palīdzību un nominālajām grupām. Rezultātā iegūts vārdu  bēglis, migrants un patvēruma meklētājs lietošanas paradumus franču un latviešu presē. Darbs kopumā izklāstīts 75 lappusēs, tajā iekļautas tabulas un attēli.  Darbā izmantoti 122 literatūras avoti un pievienoti pielikumi.",0
722,Sūfiskās metaforas Amīra Husrava Dehlavī dzejā,"Maģistra darba tēma ir Sūfiskās metaforas Amīra Husrava Dehlavī dzejā. Darba gaitā metaforas tiek meklētas dzejā, apskatot prozu tikai nedaudz. Tas tiek pamatots ar faktu, ka metaforu pielietojums tematiski daudz vairāk piestāv dzejai, kamēr prozā metaforas sastopamas kā plašāki jēdzieni vai sižeta alegorijas. Darbā analizēta dzeja, kas sarakstīta persiešu valodā (tikai ar dažiem izņēmumiem urdu valodā). Darba tēmas izvēle tiek pamatota šādi – balstoties uz pētniecību, ko autore veica bakalaura darba izveides laikā, maģistra darbā šķita pamatoti sūfisma pētniecību turpināt, šajā gadījumā, gan padziļinātas izpētes, gan ģeogrāfisko reģionu ziņā (no arābu autoru izpētes bakalaura darbā uz persiešu/indiešu autoru maģistra darbā). Lai arī sūfisma metaforām ir universālas īpašības, izmantojot tās dzejā, ir redzamas attiecīgā ģeogrāfiskā reģiona un laika posma ietekmes. To ir vērtīgi izpētīt gan reliģiskajā, gan literatūras (precīzāk, māksliniecisko izteiksmes līdzekļu) kontekstā. Ievadā aprakstīta dzejas metaforu tulkošanas un lasīšanas problemātika un metodika, pieminot, kādas grūtības var rasties tulkojot ko tik komplicētu no vienas valodas otrā (īpaša uzmanība pievērsta persiešu valodas metaforām). Darbā pētīti Amīra Husrava Dehlavī dzejoļi, respektīvi, gan tie, kas tikuši iekļauti viņa apkopotajos krājumos, gan tie, kurus dzejnieks krājumos nav apkopojis. Apskatīti arī citi dzejnieka darbi, kuros manāmas sūfiju dzejnkieku ietekmes un spilgtas sūfiskās metaforas. Darba gaitā tiek izvērtēta hipotēze, ka Amīra Husrava Dehlavī dzejā ir vērojamas sūfiskas metaforas. Pētījuma rezultātā var secināt, ka sūfisko metaforu sastopamība Amīra Husrava Dehlavī dzejā ir ļoti dažāda. Dažviet to ir ļoti daudz un citur gandrīz necik. Tomēr, ņemot vērā dzejnieka draudzību un skološanos pie sūfija Nizāmuddīna Aulijas un vietu, un laiku kurā viņš dzīvoja, ar attiecīgajām varas iekārtām un kultūras, literatūras un mākslas tendencēm, jāsecina, ka sūfiskās metaforas, lai arī dažkārt to pielietojuma mērķi nav skaidri, pastāv lielākajā daļā Amīra Husrava Dehlavī darbu, īpaši dzejā.",0
723,"Komunikatīvās ietekmes stratēģijas, taktikas un retoriskās tehnikas Latvijas konkurējošo telekomunikāciju uzņēmumu reklāmā.","Darbs veltīts komunikatīvo stratēģiju, taktiku  un retorisko tehniku ietekmes izpētei Latvijas konkurējošo telekomunikāciju kompāniju reklāmās. Darba mērķis – atklāt komunikatīvās stratēģijas, taktikas  un noskaidrot to veidojošās ietekmes retoriskās tehnikas. Autore veic lingvoretorisku materiāla analīzi, nosaka galvenos argumentus, stratēģijas un taktikas, kas ir svarīgas reklāmas videoziņojumu  iedarbībā. Pētījumu papildina reklāmas tekstu neverbālie elementi. Autore aplūko paņēmienus, kas pastiprina mobilo operatoru reklāmas iedarbības retoriskās tehnikas, pie šiem paņemieniem pieder arī metafora. Maģistra darbs ir strukturēts divās nodaļās. Pirmā – aplūko galvenos teorētiskos jautājumus, kas nepieciešami pētījuma veikšanai. Otrajā – atbilstoši pētījuma mērķim un uzdevumiem tiek noteiktas komunikatīvās stratēģijas un taktikas,  runas tehniku ietekme Latvijas konkurējošo telekomunikāciju kompāniju reklāmās. Pētījums var interesēt studentus, PR un reklāmas jomas speciālistus, žurnālistus un filologus.",0
724,Tēlu koncepti N. Gumiļova albumu lirikā.,"Koncepts kā kognitīvās poētikas pamattermins ir ievests literaturzinātnē samerā nesen un izraisa plašu interesi pētnieku vidē. Līdz šim vienota metode vai pieeja, kā pielietot konceptu dzejas analizē vēl nav izstrādāta. Šis maģistra darbs ir mēģinājums izpētīt N. Gumiļova albumu dzeju ņemot par teorētisko pamatu mākslas konceptu, kas iekļauj: autora recepciju un pasaules redzējumu, metaforizācijas mehānismu, sensitīvo tēlu aprakstu. Šajā pētījumā ir atspoguļots mākslas koncepta etnokulturoloģiskais slānis, kurš pieprasa dziļu albumu tradīcijas apskatu diohroniskājā aspektā.",0
725,Cilvēciskās kaislības romiešu mīlas elēģijā: Ovidijs un Propercijs,"Bakalaura darba Cilvēciskās kaislības romiešu mīlas elēģijā: Ovidijs un Propercijs mērķis ir izpētīt valodas līdzekļus, ar kuriem Propercijs un Ovidijs pauž cilvēciskās kaislības mīlas elēģijās, un atklāt abu autoru attieksmi pret kaislībām. Darbā tiek risināti jautājumi par kaislību jēdziena izpratni antīkajā pasaulē un kā tās izpaužas Propercija un Ovidija mīlas elēģijās. Darba teorētiskajā daļā tiek skaidrota kaislības jēdziena izpratne, tiek parādīta antīko filozofu attieksme pret kaislībām, un, dažu filozofu teoriju piemēros, arī kaislību sistematizācija. Līdztekus tiek sniegta svarīga darba mērķim informācija par romiešu mīlas elēģijas žanra īpatnībām, kā arī vēsturiski politiskā konteksta apskats. Praktiskajā daļā ir apskatīti atsevišķi kaislību veidi Propercija un Ovidija mīlas elēģiju kontekstā un tiek veikta šo kaislību veidu analīze. Pētījumā ir analizēti fragmenti no Propercija un Ovidija mīlas elēģijām, kur šie abi autori pauž kaislības.",0
726,Sengrieķu traģēdijas tekstu citējumi Sudas leksikonā: Aishils,"Bakalaura darba Sengrieķu traģēdijas tekstu citējumi Sudas leksikonā: Aishils mērķis ir izpētīt Aishila darbu citēšanu Sudas leksikonā un atklāt tās leksikogrāfisko nozīmi. Darbā tiek risināti jautājumi par seno tekstu citēšanas nepieciešamību un tās lomu viduslaiku leksikogrāfiskā darba tapšanā. Darba teorētiskajā daļā tiek skaidrota vārdnīcas, enciklopēdijas un leksikona jēdzienu izpratne, tiek sniegts vispārīgs viduslaiku leksikonu raksturojums, kā arī tiek izklāstīti pētījuma mērķim svarīgie fakti par Sudas leksikonu un Aishila literāro darbību. Praktiskajā daļā ir apskatītas par Aishilu un viņa ģimeni leksikonā atrodamās biogrāfiskās ziņas un tiek analizēti viņa darbu pieminējumi un citējumi glosās. Pētījumā ir analizēti līdz mūsdienām saglabājušos un zudušo Aishila lugu fragmenti, kas ir citēti Sudas leksikonā.",0
727,Diskursa par franču mūsdienu mākslu analīze: no mākslas teorijas un kritikas līdz autoru veidotiem diskursiem,"Šajā pētījumā tiek analizēta diskursa loma un atšķirības starp tā žanriem mūsdienu mākslas kontekstā. Tiek pētīti teksti, ko sarakstījuši mūsdienu gleznotāji no Francijas, mākslas kritikas raksti un grāmatu par mūsdienu mākslas teoriju anotācijas. Pētījuma mērķis ir noteikt, kādu lomu ieņem diskurss franču mūsdienu mākslā, kā arī aprakstīt atšķirības starp trīs analizētajiem diskursa žanriem. Pētījums sastāv no četrām nodaļām, no kurām pirmās trīs nodaļas sastāv no teorijas apskata par diskursa analīzi, mūsdienu mākslu un diskursu par mākslu. Ceturtajā nodaļā veikta korpusa analīze pēc kvalitatīvās un kvantitatīvās analīzes metodes, lai izpētītu teksta formulējuma, referenču un organizatoriskos elementus, kā arī izprastu teksta vispārējo funkciju. Pētījuma rezultāti rāda, ka diskursa loma mūsdienu mākslā atšķiras starp trim analizētajiem žanriem, un tas piedāvā sniedz jaunu skatījumu uz diskursa nozīmīgumu mākslas izpratnē.",0
728,"Alekseja Ščerbaka dramaturģija kā ""jaunās drāmas"" fenomens.","Darbs ir veltīts A.Ščerbaka daiļrades kā jaunās drāmas fenomena pētniecībai. Pētījuma mērķis ir noteikt A.Ščerbaka lugu specifiku jaunās drāmas kontekstā, kā arī atklāt dramaturga lugu individuālās īpatnības.  Darbs sastāv no divām nodaļām, kurās tiek izskatīta “jaunās drāmas” vēsture un literāru un kritisku atzīmju spektrs, tās pamatvirzieni un raksturojumi, tiek izdalīti izskatāmās kustības kategorijas īpatnības, un tiek sastādīts A.Ščerbaka biogrāfiskais ekskurss. Darba pētnieciskajā daļā tiek padziļināti izskatīta A.Ščerbaka dramatisko darbu struktūras īpatnība, kā arī tiek noteikta kategoriju specifika jaunās drāmas kontekstā un tiek sastādīta izvēlēto lugu salīdzinājuma analīze. Darbs var radīt interesi filologiem, kuri nodarbojas ar mūsdienu jaunās drāmas kustības pētniecību, kā arī Latvijas krievu dramaturģijas pētniekiem.",0
729,Strīdi par Jasukuņi svētnīcu no 1869. līdz 2015. gadam,"Šajā darbā tiks pētīta Japānas vēsture un strīdi, kuri ir saistīti ar Jasukuni svētnīcu no 1869.-2015.gadam. Svētnīcas izveidošana, tās nozīme Japānas sabiedrībai mūsdienās un konflikti, kuri katru gadu notiek saistībā ar to – šie ir daži no aspektiem, kuri ir iekļauti šajā darbā. Jasukuni svētnīcas izveidošana Meidži restaurācijas laikā var tikt uzskatīta par Japānas impērijas fanātiskā militārisma sakni, jo tajā tika iesvētīti visi tie, kuri zaudējuši savu dzīvību, kalpojot Japānas impērijai. Tikt iesvētītam Jasukuni svētnīcā bija uzskatīts par vienu no visaugstākajiem pagodinājumiem, ko tajā laikā varēja iegūt. Japānas vēsturē sākot ar 1868-1869.g. Pilsoņu karu izveidojās Japānas impērijas struktūra. Šajā laikā notika strauja industriālā attīstība visā Japānā, tādēļ mainījās japāņu domāšana, kura bija pastāvējusi pirms Meidži restaurācijas. Pēc šiem notikumiem un Japānas pirmajām uzvarām karos ar savām kaimiņvalstīm, Jasukuni svētnīcas loma sabiedrībā palielinājās un tā pārtapa par vienu no tā laika Japānas impērijas simboliem. Sākoties Otrajam pasaules karam, Japānas impērija jau ir piesaistījusi pasaules lielvalastu uzmanību ar savu nežēlību pret okupēto teritoriju iedzīvotājiem. Nankinas “slaktiņš” ir viens no pazīstamākajiem notikumiem, kur aptuvenais bojā gājušo iedzīvotāju skaits ir ap 300,000. Darbā tiks izpētīta Japānas sabiedrības un ārvalstu attieksme pret Jasukuni svētnīcu, kā arī vēsturiskie faktori, kas attiecas uz strīdiem par Jasukuni svētnīcu. Darba gaitā tiks aplūkoti iespējamie risinājumi, kuri varētu sekmēt drīzu strīdu izbeigšanu.",0
730,Latviešu apguvēju pareizrakstības kļūdas franču valodā: Franču valodas centralizētā eksāmena rakstiskās daļas analīze,"Bakalaura darba mērķis ir noteikt latviešu apguvēju raksturīgākās pareizrakstības kļūdas franču valodā kā svešvalodā.  Pētījuma pirmajā daļā tiek izpētīta franču valodas pareizrakstība. Tās ietvaros tiek aplūkota saikne starp franču valodas mutisko un rakstisko aspektu, tāpat arī tiek analizēta franču valodas pareizrakstība un tās īpatnības. Darbā fokuss tiek likts uz pareizrakstības kļūdu klasificēšanas problēmu, tiek aplūkoti galvenie iemesli, kuru dēļ valodas apguvēji pieļauj kļūdas.  Pētījuma otrajā daļā tiek veikta kvalitatīvā un kvantitatīvā analīze, kurā tiek pētītas franču valodas centralizētā eksāmena rakstiskajā daļā pieļautās pareizrakstības kļūdas. Praktiskās daļas rezultāti liecina, ka visizplatītākās ir leksiskās pareizrakstības kļūdas - akcentu un burtu pievienošana vai izlaišana -, kā arī gramatiskās pareizrakstības kļūdas - saskaņojot lietvārdu dzimtē un personā ar īpašības vārdu, artikulu u.c. Pētījums dod perspektīvu franču valodas pareizrakstības pasniegšanai, jo tajā tiek apūkoti problemātiskākie gadījumi, ar kuriem apguvēji saskaras rakstīšanas laikā.",0
731,"Diskursa marķieru apguve franču valodā kā svešvalodā: izplatības, semantiskā un kontrastīvā analīze","Pētnieciskais darbs ir veltīts diskursa marķieru apguvei franču valodā kā svešvalodā. Pirmā pētnieciskā darba teorijas daļa veltīta mutisko korpusu teorijas aspektiem un galvenajām metodēm. Otrajā daļā mēs izpētījām diskursa marķiera jēdzienu, terminoloģiju un izanalizējām diskursa marķieru semantiku. Praktiskajā daļā mēs veicām visbiežāk izmantoto diskursa marķieru izplatības analīzi korpusā un kontrastīvo analīzi starp C1-C2 un B2 franču valodas līmeņa korpusiem. Iegūtie rezultāti ļauj atklāt saistību starp franču valodas apguves līmeni un diskursa marķieru izmantošanu un veido atbilstošu bāzi, lai papildinātu jau esošos pētījumus lingvistikas un didaktikas jomās.",0
732,Izglītības procesa digitalizācija Somijas skolās,"Bakalaura darba „Izglītības procesa digitalizācija Somijas skolās“ mērķis ir noskaidrot, kā izpaužas digitalizācija somu pamatskolās un vidusskolās, īpašu uzmanību pievēršot reģionālām atšķirībām. Pētāmā materiāla savākšanai tika izveidota aptauja ar tiešsaites rīka Google Forms veidlapas atbalstu, ko ar e-pasta palīdzību nosūtīju gandrīz 1000 skolām Somijā. Papildus sazinājos ar  pārstāvjiem Somijas Nacionālajā izglītības padomē, kā arī nosūtīju pieteikumus pētniecības atļauju iegūšanai deviņās lielākajās Somijas pilsētās.  Veicot pētījumu, ir secināts, ka digitalizācija paver plašas iespējas mācību procesa uzlabošanai. Piemēram, mācību process ir dažādots ar digitālo spēļu palīdzību, kā rezultātā skolēnu motivācija ir augusi. Tai skaitā somu skolas ir vērstas uz informācijas un komunikācijas tehnoloģiju (IKT) prasmju un zināšanu nodrošināšanu bērniem no agra vecuma.",0
733,Simbolu salīdzinošā analīze simbolistu un sirreālistu poēzijā,"Pētnieciskais darbs ir veltīts simbolu salīdzinošai analīzei Simbolisma un Sirreālisma dzejā. Mūsu pētījuma mērķis ir pierādīt simbolu esamību Sirreālisma dzejā un salīdzināt to raksturus ar Simbolisma simboliem; kā arī, atšifrēt un klasificēt Stefana Malarmē un Pola Eliāra simbolus. Pētījuma korpuss sastāv no trim dzejoļu krājumiem: Stefana Malarmē “Poésies” un Pola Eliāra “Capitale de la douleur” un “L’amour la poésie”. Darba teorētiskajā daļā tiek pētītas simbola pamatteorijas, Simbolisma un Sirreālisma vēsture, virzienu raksturojums un poētiskās izteiksmes līdzekļi. Darba praktiskā daļa ietver Stefana Malarmē un Pola Eliāra dzejoļu semiotisko, strukturālo, aprakstošo analīzi, kā arī, simbolu būtības un funkcijas salīdzinošo analīzi. Pētījuma rezultāti uzrāda, ka lielākā simbolu daļa Stefana Malarmē dzejā pieļauj analoģiju starp diviem semantiski saistītiem konceptiem. Savukārt, Pola Eliāra simboli ir vairāk bezabzinīgi, tie atšķiras ar tendenci apvienot divus semantiski pretējus vārdus. Pētnieciskais darbs sastāv no 113 lappusēm, 17 tabulām, 2 diagrammām, 4 pielikumiem un 132 bibliogrāfijas avotiem.",0
734,"Tēli un motīvi Vladimira Novikova bērnu stāstu krājumā ""Mīlestība un krēms brulē"".","Bakalaura darbs ir veltīts tēlu un motīvu atklāšanai Vladimira Novikova bērnu stāstu krājumā “Mīlestība un krēms brulē”. Darba mērķis ir noteikt galvenos tēlus un motīvus no izvēlētā stāstu krājuma. Bakalaura darba autors secina, ka galvenie stāstu krājuma motīvi ir bērnības, ģimenes, skolas, skaistuma, pirmās mīlestības un draudzības motīvi, bet tēli – skolotāja un bērna tēls. Bakalaura darbs sastāv no trim daļām. Pirmajā nodaļā ir izklāstīts bērnu literatūras galvenās funkcijas un iezīmes. Otrā nodaļā ir izklāstīti jēdzienu “tēls” un “motīvs” teorētiskie aspekti literatūrzinātnē. Darba trešā nodaļa ir veltīta bērnu stāstu krājuma “Mīlestība un krēms brulē” autoram, kurā tiek aprakstīta autora biogrāfija, kā arī tiek noteikti un aprakstīti konkrēti tēli un motīvi no stāstu krājuma. Bakalaura darbs var ieinteresēt filologus, kuri pēta mūsdienu Latvijas bērnu literatūru, kā arī visus ieinteresētos lasītājus.",0
735,"""Neverland"" Dž.Berija stāstā „Pīters Pens” un Ņ.Demurovas krievu tulkojumā.","Darbs ir veltīts tēla «Neverland» pētīšanai Džeimsa Berija stāstā «Pīters Pens» un Ņinas Demurovas krievu tulkojumā. Pētījuma mērķis ir aprakstīt salas „Neverland” koncepciju N. Demurovas krievu tulkojumā, apskatot to salīdzinājuma ar Dž. Berija oriģinālo stāstu. Darbs sastāv no trim daļām. Pirmajā daļā tiek apskatīti salas «Neverland» avoti, stāsta tulkošanas vēsture uz krievu valodu, tulkotājas Ņinas Demurovas tulkošanas metodoloģija, кa arī tiek apkopoti citu literatūrzinātnieku uzskati par salu «Neverland». Otrājā daļā tiek apskatīts jēdziens “tulkojums”, tiek aprakstītas tulkošanas metodes un pamata problēmas, kas radās, tulkojot daiļliteratūru. Trešajā daļā tiek noskaidroti un aprakstīti tulkotājas lēmumi, ka arī caur salīdzinošo analīzi tiek aprakstīts salas «Neverland» tēls.",0
736,Sinhrono un asinhrono rakstisko mijiedarbību vadīšana: mentoru un studentu saziņas analīze tālsadarbības projektā,"Attālinātu studentu grupu vadīšana ir viena no lielākajām grūtībām tālsadarbības projektos. Mentoru un studentu tieša kontakta trūkums ir būtisks ierobežojums, kas būtu jāņem vērā, jo dalībnieku saziņas dinamika ir būtisks faktors veiksmīgam tālsadarbības projektam.  Pētījumā ir veikta kvalitatīva iegūtā korpusa pētīšana, iekļaujot datu ievākšanas, atlasīšanas, prezentēšanas un pārbaudes posmus.  Pētījuma mērķis ir noteikt mentoru izvēlētās grupu vadīšanas stratēģijas visefektīvāko sinhrono un asinhrono rakstisko mijiedarbību laikā, saistībā ar studentu izaugsmi tālsadarbības projektā.  Šajā pētījumā tiek uzdoti divi galvenie jautājumi: 1.Kādas ir tiešsaistes pedagoģisko mijiedarbību metodes? 2.Kāda ir visefektīvākā mentoru iejaukšanās forma viņam piedaloties tālsadarbības projektā? Kā mentora iejaukšanās ietekmē studentu uzvedību? Pētījuma rezultāti atklāj, ka mentori, viņu darbība un dažādu mijiedarbības marķieru izvēle spēj ietekmēt studentus un viņu aktivitāti.",0
737,Militārās jomas reālijas apzīmējošā leksika Homēra poēmā Īliada,"Bakalaura darba tēma Militārās jomas reālijas apzīmējošā leksika Homēra poēmā “Īliada” izvirza mērķi – pamatojoties uz militārās jomas leksikas analīzi Homēra poēmā Īliada, noskaidrot tekstā pieminēto un raksturoto reāliju atbilstību pirmspolisas periodam. Lai sasniegtu šo mērķi autore iepazinās ar mūsdienu teorētisko un zinātnisko literatūru, kas klāsta par Homēra poēmām un pirmspolisas periodu, un ar vēsturisko literatūru, kas sniedz arheoloģijas liecības par XI-IX gs. p. m. ē.; izpētīja Homēra Īliadas oriģināltekstu un veica nepieciešamo leksēmu atlasi un tulkojumu. Pētījumā tika izmantota sastatījuma metode. Pētījuma beigās tika secināts, ka atsevišķas aprakstītās Homēra Īliadā militārās jomas reālijas neatbilst pirmspolisas periodam. Tas var liecināt par dažādu laiku uzslāņojumu un apstiprināt zinātnieku izvirzīto teoriju, ka poēma tika pakļauta izmaiņām laika gaitā.",0
738,Rutas Benediktas darba“Krizantēma un zobens” analīze,"Kopsavilkums  Bakalaura darba Rutas Benediktas “Krizantēma un zobens” analīze mērķis ir apskatīt kritiķu viedokli par Benediktas darbā izvirzītajām japāņu uzvedības modeļu teorijām, kā arī aplūkot tajā nepieminētus, bet pēc kritiķu domām nozīmīgus japāņu dzīves uztveres jautājumus. To, ka izprast japāņu uzvedības modeli ir bijis aktuāli, apliecina minētā darba “Krizantēma un zobens” tapšana. Globalizācijas iespaidam ir pakļautas visas kultūras un sabiedrības, līdz ar to zināšanas un izpratne par citām kultūrām veicina tautu savstarpējo saprašanos un atvieglo komunikāciju to starpā. Darbs sastāv no piecām nodaļām, kas ietver, pirmkārt, darba “Krizantēma un zobens” koncentrētu satura izklāstu, otrkārt, skaidrojumu par saistību principu Japānā, kas definēts ar japāņu pienākumiem on un giri, treškārt, tiks aplūkota pēc kritiķu domām neizteiktās idejas par pašnāvību nozīme un iespaids, ceturtkārt, tiks iztirzātas pētniecības problēmas, ar ko saskaras Benedikta un, visbeidzot, tiks apskatīta Benediktas ietekme uz notikumiem saistībā ar Japānas imperatoru.",0
739,Valsts asinsdonoru centra personāla skatījums uz ziedotajām asinīm,"Bakalaura darba tēma ir „Valsts asinsdonoru centra personāla skatījums uz ziedotajām asinīm”. Konkrētais pētījums piedāvā informāciju par Valsts asindonoru centra pieejamību publiskajā telpā, kā arī, balstoties uz empīriskajiem datiem, norāda par medicīnas personāla praksēm, kas saistītas ar ziedošanas procesu. Pētījums sastāv no teorētiskā apraksta, mediju analīzes, līdzdalīgā novērojuma un autora refleksijas par darba attīstības gaitu. Iepriekšminētās metodes tika izmantotas kā galvenais rīks, lai atbildētu uz pētījumā izvirzīto mērķi, uzdevumiem un jautājumiem. Pētījuma rezultāti norāda, ka medicīnas personāla loma ir nozīmīga, tas attiecas arī uz ar to saistītajiem noteikumiem (asiņu karjeras kontrolēšana, jaunu donoru pieaistīšana, savstarpējā komunikācija, reciprociātes veicināšana utt.) jo palīdz piepildīt Valsts asinsdonoru centra vīzijas un mērķus – piesaistīt pēc iespējas lielāku donoru skaitu un veicināt asiņu regulāru un stabilu plūsmu. Medicīnas personāla loma ir neatsverama, jo tieši personāls saistīts ar visiem ziedošanas procesiem un vislabāk pārzina donoru centra iekšējos un ārējos noteikumus un darbu sistēmu.",0
740,Dzimtes identitāte virtuālajā vidē: Igaunijas un Latvijas piemērs,"Maģistra darba „Dzimtes identitāte virtuālajā vidē: Igaunijas un Latvijas piemērs” mērķis ir sniegt ieskatu par dzimtes iezīmēm virtuālajā identitātē sieviešu rakstītos latviešu un igauņu emuāros. Pētījuma teorētiskajā daļā lasītājs tiek iepazīstināts ar jēdzieniem dzimte, dzimtes identitāte un virtuālā identitāte akadēmiskajā diskursā. Tāpat noslēguma darbā apskatītas arī dažādas agrākos pētījumos lietotas pieejas emuāru analīzei. Darba empīriskajā daļā analizēti trīs Igaunijas un trīs Latvijas emuāri, kuru autores ir sievietes, tādejādi sniedzot priekšstatu par dažādām dzimtes lomām šo valstu sabiedrībā. Pētījums ar piemēriem parāda, kā veidojas sievišķā dzimtes identitāte Igaunijas un Latvijas virtuālās vides kontekstā.",0
741,Grafisko līdzekļu izmantojums mūsdienu latviešu prozā,"Valodai ir divas izpausmes formas – runas un rakstu. Lai runātu valodu atspoguļotu rakstos, cilvēki izmanto speciālas grafiskas zīmes, piemēram, interpunkcijas zīmes. Maģistra darba „Grafisko līdzekļu izmantojums mūsdienu latviešu prozā” pirmajā nodaļā dots valodas izpausmes formu salīdzinājums, bet otrā nodaļa veltīta grafisko zīmju nozīmei tekstveidē. Nākamajās četrās nodaļās aplūkots daudzpunktes, domuzīmes, pēdiņu, izsaukuma zīmes un jautājuma zīmes lietojums tekstā. Pēdējās trīs nodaļas veltītas citu grafisko līdzekļu izmantojumam prozas tekstā.  Pētījuma pamatā ir mūsdienu latviešu prozā izmantotie grafiskie līdzekļi.  Maģistra darbā izmantota aprakstošā metode. Pētījuma beigās sniegti galvenie secinājumi.",0
742,Tulka tēls literatūrā,"20. gadsimta 2. pusē un 21. gadsimta sākumā daiļliteratūrā aizvien biežāk parādās tulka tēls. Maģistra darba mērķis ir noskaidrot, kādas funkcijas pilda šī figūra tekstā, kādas īpašības tai piemīt, kā tiek parādīta personāža nodarbošanās ar mutisko tulkošanu un cik lielā mērā tas atbilst profesijas realitātei. Darbā tiek analizēti 10 daiļliteratūras darbi, un izrādās, rakstnieki ne vienmēr precīzi ataino mutiskās tulkošanas specifiku, dažreiz apzināti vai neapzināti apstiprina maldīgus priekšstatus un mītus par tulkiem, kā arī izmanto šo tēlu kā metaforu. Paralēli tam tiek aktualizēti vairāki problemātiski mutiskās tulkošanas aspekti (piemēram, tulka ētika vai tulkojuma kvalitāte), kas nenoliedzami var dot tulkošanas zinātnei impulsu šo tēmu atkārtotajai iztirzāšanai.",0
743,Apzīmētāju virkņu struktūra plašsaziņas līdzekļos,"Bakalaura darba Apzīmētāju virkņu struktūra plašsaziņas līdzekļos mērķis ir noskaidrot, kādi faktori ietekmē apzīmētāju secību prepozicionālā apzīmētāju virknē. Tēmas aktualitāti nosaka tas, ka latviešu valodā apzīmētāju secība ir maz pētīta un faktori, kas nosaka apzīmētāju secību virknē ir apzināti tikai daļēji. Darbs sastāv no ievada, četrām nodaļām, secinājumiem, izmantotās literatūras saraksta, pielikumiem. Pirmajā nodaļā tiek raksturota valoda plašsaziņas līdzekļos. Otrajā nodaļā uzmanība tiek pievērsta vārdu kārtas jēdzienam. Trešajā nodaļā tiek raksturots apzīmētājs kā teikuma loceklis. Ceturtā nodaļa ir veltīta apzīmētāju virkņu struktūras analīzei un secību ietekmējošo faktoru skaidrošanai. Secinājums: apzīmētāju secību ietekmē morfoloģiski un semantiski faktori.",0
744,Mātes tēla izveides principi 19.-20.gadsimta mijas latviešu prozā,"Latviešu literatūrā autori mātes tēlu savā daiļradē aktualizējuši visai bieži, tālab ikviens lasītājs, kurš kaut nedaudz ir zinošs par tautas prozas klasiku, varētu nosaukt kaut vienu mātes tēlu, kura būtu izteiksmīga – vai raksturā, vai vismaz personvārdā.  19.gadsimta nogalē latviešu literatūrā sevi pieteica spēcīgi, radoši prozas pārstāvji, kuri pēc Apsīšu Jēkaba parauga par sev tuvāko izvēlējās tieši reālisma virzienu. Šo izcilo meistaru vidū jāmin tādi vārdi kā Rūdolfs Blaumanis, Andrievs Niedra, Jānis Purapuķe un Augusts Saulietis. Katrs ar savu individuālo pieeju, tomēr visi vienlīdz veiksmīgi pratuši attēlot gadsimta aktuālāko situāciju – pāreju un savienošanos esošajai patriarhālajai un topošajai modernajai dzīves uztverei. Bakalaura darbā „Mātes tēla izveides principi 19.-20.gadsimta mijas latviešu prozā” aplūkota reālisma autoru prozas specifika – principi, pēc kādiem autors veido tēlus un to raksturus. Rakstīšanas īpatnības salīdzinātas ar psihologa Karla Gustava Junga izveidoto tēlu arhetipu rašanās teoriju un rakstītajā folklorā fiksēto mātes tēla atveidi.   Atslēgas vārdi: mātes tēls, 19.-20.gs. mija, reālisms, folklora, arhetips",0
745,"“Gada kandži” izvēles principi, to sistematizācija un kategorizācija","Maģistra darbs ““Gada kandži” izvēles principi, to sistematizācija un kategorizācija” analizē “Gada kandži” akciju, kuras ietvaros japāņu balsotāji izvēlas hieroglifu jeb kandži, kurš viņuprāt vislabāk raksturo pagājušā gada notikumus.  Līdz šim publiski pieejamos avotos netika atrasts neviens pētījums, kurš par analīzes objektu izvēlētos “Gada kandži”, un šīs akcijas vecums (norisinās kopš 1995. gada) ļauj spriest, ka iespējams šāda veida darbi nepastāv vispār. Šāds pētījums tomēr varētu dot ieskatu japāņu psiholingvistiskās konceptualizācijas procesos, kā arī kļūt par rīku turpmākiem pētījumiem japāņu lingvistikas un socioloģijas jomās.  Darba mērķis ir veikt “Gada kandži” akcijas rezultātu izpēti, analizēt faktorus, procesus un likumsakarības, kas ietekmē šos rezultātus, kā arī izdarīt secinājumus par to, kā un kādēļ tiek izvēlēti noteikti hieroglifi.  Tika secināts, ka “Gada kandži” visbiežāk reprezentē noteiktām kategorijām piederīgus notikumus. Tādējādi, hieroglifi, kuri ir spējīgi reprezentēt notikumus tieši no šīm kategorijām, tiks izvēlēti biežāk. Pastāv arī ietekmes faktori, kuri nav saistīti ar hieroglifu semantiku - izmantošanas biežums plašsaziņas līdzekļos, piederība noteiktām kandži grupām - tomēr šiem faktoriem izvēles procesā ir papildinoša loma.  Darbs sastāv no teorētiskās daļas, kurā tiek apkopotas atziņas par psiholingvistiskās konceptualizācijas un hieroglifu uztveres jautājumiem, un praktiskās daļas, kurā tiek analizēti akcijas rezultāti, iespējami ietekmes faktori, kā arī tiek izdarīti secinājumi par novērotām likumsakarībām. Darbu veido 66 lpp.",0
746,Juefu dzejas žanrs un Trīs Cao daiļrade,"Bakalaura darbs ir izstrādāta, lai sniegtu ieskatu juefu dzejas žanra izcelsmē un attīstībā un Trīs Cao juefu dzejā. Šajā darbā tiek pētīta juefu dzejas attīstība vairāku gadsimtu ilgā laika posmā, apskatīta Cao Cao, Cao Dži un Cao Pi biogrāfija un analizēta viņu  juefu dzeja. Darba mērķis ir izpētīt juefu dzejas izcelsmi, tā tematikas un struktūras attīstību no Haņ līdz Tan dinastijai, Trīs Cao biogrāfiju un analizēt viņu  juefu dzejoļus. Bakalaura darbs sastāv no 2 nodaļām un 11 apakšnodaļām. 1. nodaļā apskatīta juefu dzejas žanra izcelsme, Haņ dinastijas, Sešu dinastijas perioda un Tan dinastijas juefu attīstība. Tiek arī apskatīts visaptverošākais juefu dzejas krājums “Juefu šidzjin”. 2. nodaļā sākumā ir apskatīta Sešu dinastiju perioda vēsture, kurā dzīvoja Trīs Cao, un Dzjeņaņ perioda literatūra. Tad tiek apskatīta Trīs Cao biogrāfijas un izanalizēti katra autora divi juefu dzejoļi.",0
747,Nacionālā vērtību sistēma korejiešu sakāmvārdos,"Bakalaura darbs “Nacionālā vērtību sistēma korejiešu sakāmvārdos” ir veltīts korejiešu sakāmvārdu izpētei. Katrai tautai ir savas nacionālās īpatnības, kuras nevar piešķirt citām tautām. Sakāmvārds ir folkloras materiāls, kurā atklājas šīs īpatnības. Interese par korejiešu valodas apguvi Latvijā sāka pieaugt tikai šajā desmitgadē. Tas ir galvenais iemesls, kāpēc pētījumu par šo valodu pagaidām nav daudz. Autore izvēlējās korejiešu sakāmvārdus par pētījuma objektu, jo uzskata, ka pilnvērtīga korejiešu valodas apguve bez idiomātisko izteicienu un sakāmvārdu saprašanas ir neiespējama.  Darba mērķis ir izpētīt korejiešu sakāmvārdus un izvērtēt to savstarpēju sakarību ar pieņemtām nacionālām vērtībām – dzimteni un tautu, ģimeni, bagātību, reliģiju. Darba apjoms ir 48 lapaspuses. Tas sadalīts divās daļās un sešās nodaļās. Pirmajā daļā izskaidrots viss, kas definē korejiešu sakāmvārdus. Otrajā daļā autore izvēlējās četras raksturīgākās korejiešu nacionālās vērības, un meklēja to atspoguļojumu korejiešu senos sakāmvārdos. Visā darbā kopumā tika izmantoti 156 korejiešu sakāmvārdi.  Tika secināts, ka dzimtene un tauta, ģimene, bagātība un reliģija ir noteicošā nacionālā vērtību sistēma korejiešu apziņā un korejiešu sakāmvārdos.",0
748,"Ukijō-e tetovējumi un tetovēšanas vēsture Edo, Tokugava periodā","Darbā tika apskatīti Japānas tradicionālie tetovējumi un to vēsture Edo, Tokugavas periodā. Tika apskatīti tetovējumu veidi, sākot no maziem mīlas tetovējumiem jeb irebokuro, līdz kriminālajiem un estētiskajiem tetovējumiem. Tika apskatīti sabiedrības sociālie slāņi, kas rotāja savus ķermeņus ar tetovējumiem. Tika apskatīta māksla, kas radīja Japānas tradicionālos tetovējumus un to dizainu simbolika un nozīmes. Vairākas Japānas tradicionālas tetovēšanas tehnikas tiks pārbaudītas praksē. Darba mērķis ir izpētīt Japānas tradicionālo tetovējumu un tetovēšanas vēsturi Edo, Tokugavas periodā. Izprast to nozīmes un sabiedrības sociālos slāņus, kas nēsāja tetovējumus, gūt priekšstatu, par Japānas tradicionālo tetovējumu tetovēšanas tehnikām un metodēm. Darba galvenie secinājumi ir tas, ka Japānas tradicionāla tetovēšanai ir ļoti sarežģīta vēsture, kur katrai darbībai ir sava jēga, kur katram dizaina motīvam ir sava nozīme. Japānas tradicionālo tetovēšanas vēsturi bez dziļas iedziļināšanās sabiedrībā, populāros stāstos, leģendās un reliģijā nevar saprast.",0
749,Tabu tēmas japāņu komunikācijā un to atspoguļojums japāņu modernajā literatūrā,"Bakalaura darbs “Tabu tēmas japāņu komunikācijā un to atspoguļojums japāņu modernajā literatūrā” pēta svarīgākās tabu tēmas Japānas sabiedrībā un to, kā tās tiek atspoguļotas japāņu moderno rakstnieku literārajos darbos, kā arī viņu pašu dzīves gājumu un paustos uzskatus kā tabu.  Darba mērķis, analizējot gan daiļliteratūru, gan sabiedrības attieksmi pret vairākām tabu tēmām, konkrēti: personīgo vēlmju vērtēšanu augstāk par sociālo atbildību, pašnāvības izdarīšanu, mīlestības pazīmju izrādīšanu, kā arī homoseksualitāti, ir pierādīt, ka reālā Japānas sabiedrība un sabiedrība, kāda tā tiek attēlota japāņu modernajā literatūrā, ir divas paralēlas pasaules, kas savā starpā nesaskaras, un stingrie sabiedrības uzskati daiļliteratūras pasaulē nedarbojas. Darba pirmās daļas pirmajā nodaļā autors iepazīstina ar vispārpieņemtām Japānas sabiedrības normām un to izcelsmi. Darba pirmās daļas otrajā nodaļā tiek apskatīta sabiedrības attieksme pret aktuālām tabu tēmām. Otrajā daļā tiek aprakstīts rakstnieku Osamu Dadzaja, Jukio Mišimas un Džuņičirō Taņidzaki dzīves gājums, viņu paustie uzskati un tiek analizēta viņu daiļliteratūra, akcentējot tabu tēmu atspoguļojumu. Darba garums bez titullapas, satura un literatūras avotiem ir 50 lapas.",0
750,"Marijas Montesori pedagoģijas  metode un Ķīnas pirmsskolas izglītības sistēma: idejas, izvērsumi un salīdzinājums","Bakalaura darba nosaukums ir ""Marijas Montesori pedagoģijas metode un Ķīnas pirmsskolas izglītības sistēma: idejas, izvērsumi un salīdzinājums."" Šī darba uzdevums ir aplūkot un izvērtēt Marijas Montesori bērnu audzināšanas metodi, kā arī kritiski aplūkot audzināšanas pieeju mūsdienu Ķīnā, parādot katras metodes stūrakmeņus, izvēršot salīdzinājumu un izdarot secinājumus. Marija Montesori izveido pasaulē atpazīstamu pedagoģijas metodi, kuras pamatā ir izpratne par bērnu kā patstāvīgu indivīdu, kam piemīt izvēles brīvība, un, kurš spēj īstenot pašattīstību. Bērna attīstībā svarīga ir nemitīga sasaiste ar apkārtējo vidi, kuras ietvaros bērns, patstāvīgi veicot dažādas darbības, nodrošina savu attīstību un pilnveidojas kā savstarpējā cieņā, respektā un komunikācijā sakņots sabiedrības loceklis. Šādā attīstībā audzinātāja loma ir nodrošināt bērna patstāvību stimulējošu vidi, vienlaikus pasīvi uzraugot un stimulējot bērnu nodoties pašattīstošu darbību veikšanai. Pirmsskolas izglītības sistēma Ķīnā individuāla bērna vietā centrā nostāda grupu kā mazāko vienību, kuras ietvaros norisinās pilnvērtīga bērna attīstība. Šajā metodē disciplīna, pakļaušanās autoritātei - audzinātājam un vienotai mācību vielas apguvei nodrošina bērna attīstību. Autoritātes nosaka bērnam labvēlīgo un vēlamo. Bērna uzdevums ir ""saglabāt seju"", un, pieturoties pie autoritātes izvēlētās metodes, īstenot prasīto, tādejādi nodrošinot pašam labvēlīgu un vispusīgu, sabiedrības un kultūras specifikai atbilstošas attīstības virzību. Abas metodes sevī ietver plašākus problēmu jautājumus, kas saistīti ar dažādu ideoloģiju, pasaules uztveres un atšķirīgu ideālu pastāvēšanu.   Atslēgvārdi:  Montesori pedagoģijas metode, pirmsskolas izglītības sistēma Ķīnā, bērna brīvība un pašattīstība, bērns un sabiedrība, autoritārisms un disciplīna pedagoģijā, sociālkulturālā vide un pedagoģijas metode.",0
751,Tang sabrukums: faktori un attīstības aspekti Ķīnas impērijas krīzes laikā (754.g. - 906.g.),"Šī bakalaura darba ""Tan sabrukums: Faktori un attīstības aspekti Ķīnas imperīja krīze laikā (754.g. - 906.g.)"" mērķis ir analizēt notikumu attīstību un to mijiedarbību, kas noveda pie krīzes, kura sākās pēc An Lušana vadītās sacelšanās, kā arī analizēt šo notikumu galvenās komponentes un dalībniekus. Bakalaura darbs sākas ar hronoloģisku notikumu attīstību. Pēc tam tiek aprakstīti faktori, kas ir sadalīti iekšējos un ārējos faktoros. Pie iekšējiem faktoriem pieder intelektuālais fons un centrālās personas, kuras ietekmēja dinastiju un tās virzību. Ārējie faktori sastāv no ārpolitikas un faktoriem ārpus dinastijas tiešās ietekmes sfēras. Nobeigumā hronoloģiskā veidā tiek apskatīts, kā faktori ietekmēja dinastijas sabrukumu tā beigu posmā. Darbā tiek secināts, ka dinastijas sabrukuma struktūra ir īpaši sarežģīta, un, lai gan tā cēloņus bieži saista ar noteiktiem faktoriem, vienu konkrētu faktoru nav iespējams nosaukt kā galveno iemeslu. Sabrukuma raksturs nebija deterministisks, kā arī krīzes periodiem sekoja stabilitātes posmi, ietekmes paplašināšanās un izaugsme.",0
752,Nozīmju piešķiršana industriālo lopkopības fermu dzīvniekiem,"Bakalaura darba “Nozīmju piešķiršana industriālo lopkopības fermu dzīvniekiem” mērķis ir analizēt cilvēku-dzīvnieku attiecības starp kāvējiem un lauksaimniecības dzīvniekiem, it īpaši pievēršot uzmanību nozīmēm, kādas tiek piešķirtas dzīvniekiem un faktoriem, kas ietekmē šo nozīmju piešķiršanu.  Darbs balstās uz vēstures, politikas zinātnes, socioloģijas un antropoloģijas teorētiskās literatūras analīzi, valsts institūciju radīto likumu, regulējumu un ierosinājumu analīzi un daļēji strukturētām padziļinātām intervijām.  Rezultāti norāda, ka kulturālajai, sociālajai ideoloģijai un ligvistiskajam kontekstam, kā arī kaušanas praksei ir liela nozīme dažādu nozīmju piešķiršanā. Dzīvnieki tiek uztverti kā objekti, kuriem ir ierobežotas tiesības, bet tajā pašā laikā ir arī pienākumi pret saviem saimniekiem, viens no kuriem ir – būt par pārtikas produktiem. Šāda uztvere atvieglo emocionālo slogu kāveju darbā.",0
753,Psiholoģiskais romāns latviešu literatūrā (1920-1940): žanra poētika,"Pētījums “Psiholoģiskais romāns latviešu literatūrā (1920–1940): žanra poētika” ir mēģinājums raksturot psiholoģiskā romāna žanra specifiku un izpausmes Latvijas pirmās brīvvalsts laikā. Pētījumā skatīti 10 romāni: Pāvila Rozīša “Divas sejas” (1921) un “Uguns ceļi” (1924), Kārļa Zariņa “Dzīvība un trīs nāves” (1921) un “Dārza māja” (1930), Jāņa Jaunsudrabiņa “Nāves deja” (1924) un “Ziema” (1925), Kārļa Ieviņa “Sievietes meklēšana” (1926), Ādolfa Ersa “Mīlestības varavīksne” (1930), Jāņa Veseļa “Dienas krusts” (1932) un Aīdas Niedras “Sieva” (1938). Pētījumā tiek definēts psiholoģiskā romāna žanrs, skaidroti latviešu prozas procesi 20. gadsimta 20.–30. gados, klasificētas 20. gadsimta 20.–30. gadu latviešu psiholoģisko romānu fabulas un varoņi, detalizēti raksturota šo romānu naratīva uzbūve un specifika.",0
754,Vīrišķība un virtuve: ar ēdienu saistītu prakšu artikulācija Latvijas vīriešu vidū,"Darbā pētīts, kā Latvijā dzīvojoši vīrieši, kas ieņem “baltās apkaklītes” amatu, apraksta ēdiena lomu ikdienas dzīvē, pievērošot uzmanību tam, kā izpratne par vīrišķību tiek izklāstīta ar ēdienu saistītu pārliecību un prakšu kontekstā. Kvalitatīvie dati tika iegūti, izmantojot līdzdalīgo novērojumu, vizuālās dokumentācijas metodi un padziļinātās intervijas ar desmit vīriešiem. Pētījumā tiek piedāvāts ieskats teorētiskajā literatūrā par dzimtes identitātes izspēli un vērtību piešķiršanas sociālo konstruēšanu plašākā kultūras ietvarā. Pētījums norāda, ka vienlaikus pastāv dažādas vīrišķības, kas tiek izspēlētas dažādos kontekstos atkarībā no rīcībā esošiem resursiem. Interpretējot informantu liecības, tiek secināts, ka vīrišķība virtuvē ir īstenota, izvērtējot mājsaimniecībā ieguldītās pūles attiecībā pret partneri; turklāt vīrišķība pārklājas ar centieniem piederēt turīgam sociālajam slānim un ir pastarpināti konstruēta attiecībās pret heteronormatīvo dzimtes iedalījumu.",0
755,Sabiedrības novecošanās Japānā: demogrāfiskie un sociāli-kulturālie procesi mūsdienās,"Darba nosaukums ir Sabiedrības novecošanās Japānā: demogrāfiskie un sociāli-kulturālie procesi mūsdienās. Sabiedrības novecošanās Japānā ir globāls jautājums Japānā, jo tas tieši ietekmē dzīves standartus un paradumus, tādēļ ir būtiski noskaidrot kādi procesi to veicināja. Darba uzdevumi: 1. Veikt zinātniskās literatūras analīzi par demogrāfiskiem, sociāliem un kultūras procesiem Japānā. 2. Analizēt zinātnisku literatūru par demogrāfisku, sociālu un kultūras vidi dažādām vecuma kategorijām. 3. Veikt analīzi par Japānas vecāka gada gājuma cilvēku populācijas pieaugumu. Darba hipotēze ir apstiprinājusies: “demogrāfiskie un sociāli-kulturālie procesi veicināja sabiedrības novecošanos Japānā” Galvenie secinājumi: 1. Sabiedrības novecošanās Japānā būtiski ietekmē jauno cilvēku skaitu Japānā. Tas strauji samazinās, bet vecāka gadagājuma cilvēku skaits proporcionāli palielinās, palielinās arī ilgmūžība. Prognozē, ka vecāka gadagājuma cilvēku skaits vecumā no 65 gadiem un vairāk līdz 2050. gadam palielināsies līdz 40 %. Vecāka gada gājuma cilvēki sekmē sociālu lejupslīdi un darba spēka trūkumu. 2. Galvenie demogrāfiskie un sociāli-kulturālie procesi, kas veicināja Japānas sabiedrības novecošanos bija: četras demogrāfiskās pārejas, atliktās laulības, industrializācijas process, jauniešu pārcelšanās lielpilsētās, Japānas augsta standarta veselības aprūpe un labi attīstīta sociālā sistēma un sociālā apdrošināšana. Darbs sastāv no 3 daļām, 41 lpp.",0
756,Kroga laiktelpa Aleksandra Čaka dzejā un poēmās,"Bakalaura darbs “Kroga laiktelpa Aleksandra Čaka dzejā un poēmās” ir strukturēts trīs nodaļās. Izpētes centrā, piemēram, A. Čaka 20. ─ 30. gadu dzeja un poēmas ─ “Poēma par ormani”, “Spēlē, spēlmani”, ‘Matīss, kausu bajārs”. 1. nodaļā skaidrots laiktelpas jēdziens. 2. nodaļā aplūkots A. Čaka krogs no biogrāfiskā aspekta. 3. nodaļā tiek skaidrots, kas ir reālā un mākslinieciskā laiktelpa, kā tās parādās A. Čaka daiļradē. Apakšnodaļās analizēts krogs kā psiholoģiskā laiktelpa, ceļa un satikšanās laiktelpa un krogs kā daļa no pilsētas laiktelpas. Pētījuma mērķis ─ iegūt priekšstatu par to, ko atklāj kroga laiktelpa A. Čaka dzejā un poēmās. Tika izmantota hermeneitiskā un semiotiskā pētījumu metode. Darbam izvirzītie uzdevumi: izpētīt laiktelpas jēdzienu un tā skaidrojumu; izmantojot tuvlasījuma metodi, detalizēti iepazīt A. Čaka dzeju un poēmas, pievēršot uzmanību kroga laiktelpai un tās nozīmei; izpētīt literatūru un pētījumus, kas sasaucas ar darba tematiku; analizēt kroga laiktelpu A. Čaka dzejas un poēmu ietvaros. Izpētes rezultātā tika iegūts daudzpusīgs priekšstats par kroga laiktelpu A. Čaka dzejā un poēmās.",0
757,Mājdzīvnieku loma vientulības mazināšanā: dzīvnieki kā cilvēku aizstājēji,"Vientulība ir universāls, tomēr joprojām līdz galam neizprasts fenomens gan zinātnē, gan sabiedrībā. Vientulības cēloņi var būt dažādi, taču tie vienmēr saistīti ar atšķirtību- vai nu sociālu vai emocionālu. Lai mazinātu vientulības sajūtu, ir nepieciešama kvalitatīva komunikācija, kuras avots var būt gan cilvēki, gan dzīvnieki.  Šī darba mērķis ir izpētīt mājdzīvnieku lomu cilvēku dzīvē un analizēt mājdzīvnieku turēšanas ietekmi uz vientulību. Pētījuma rezultāti liecina, ka mājdzīvnieku loma cilvēku dzīvē arvien pieaug un mājdzīvnieki arvien vairāk tiek uzskatīti par ģimenes locekļiem. Mājdzīvnieku loma vientulības mazināšanā atkarīga no vientulības cēloņiem un biežuma, kā arī no indivīda uzstādītajām normām un ideāliem attiecībā uz attiecībām un komunikāciju.",0
758,Dzenbudisma ietekme uz kaligrāfijas attīstību Japānā,"Kaligrāfija ir viens no svarīgākajiem Japānas kultūras aspektiem, kas tomēr nav viegli izprotams rietumniekiem, citādu kulturālo vērtību un pasaules skatiena dēļ. To pašu var teikt arī par dzenbudismu, kaut gan šīs reliģijas filozofija un idejas lēnām ienāk arī Rietumu valstīs. Darba galvenais mērķis ir saprotamā veidā aprakstīt dzenbudisma filozofijas galvenās tradīcijas un to ietekmi uz japāņu kaligrāfijas tradīcijām. Bakalaura darba nosaukums ir “Dzenbudisma ietekme uz kaligrāfijas attīstību Japānā”. Darbs ir veltīts dzenbudisma filozofijas un japāņu kaligrāfijas galveno tradīciju un iezīmju aprakstīšanai, kā arī dzenbudisma kaligrāfijas tradīcijas pētniecībai un analīzei. Japāņu kaligrāfija jau pati par sevi ir daudz dziļāka nekā vienkāršā rakstīšana, bet ar dzenbudistu filozofiju tā no vienas puses kļūst vienkāršāka, bet no otras vēl sarežģītāka un interesantākā. Darbā tika izmantotā deskriptīvā metode ar analīzes elementiem. Kopējais bakalaura darba apjoms ir 43 lappuses. Darbs ir sadalīts trīs pamatdaļās, kur pirmās divas veltītas atsevišķi dzenbudisma filozofijas un kaligrāfijas tradīciju aprakstam, bet trešajā tika aprakstīti šo divu jomu mijiedarbības sekas, proti, dzenbudistu kaligrāfijas tradīcijas.",0
759,Džuče ideoloģijas attīstība un tās ietekme Ziemeļkorejas ārpolitikā (2011-2016),"Šī bakalaura darba nosaukums ir “Džuče ideoloģijas attīstība un tās ietekme Ziemeļkorejas ārpolitikā (2011-2016)”. Mūsdienās Ziemeļkorejas ārpolitika ir īpaši svarīga austrumāzijas reģionā, tāpēc šajā darbā tiek aplūkots viens no iespējamajiem ietekmējošajiem faktoriem tajā – džuče ideoloģija.Uzsvars šajā darbāir likts uz ideoloģijas vēsturi un tās pamatelementiem, kā arī tajā tiek pielietota detalizētāk pieeja apskatot kā katrs no Ziemeļkorejas līderiem to paplašināja. Sākot no Kim Il Song, kurš tiek uzskatīts par šo ideju pamatlicēju, līdz Kim Džong Il, kurš šīs idejas ar filozofisku pieeju izvērsa plašāk, lai pamatotu savas mantošanas tiesības, tiek nodalīts, kurā brīdī parādījās katrs elements un kas tajā iekļauts. Jaunākais līderis, Kim Džong Un, ideoloģijā jaunas izmaiņas nav ieviesis, tāpēc viņa gadījumā tālāk apskatīta ir Ziemeļkorejas pašreizējā ārpolitika un ideoloģijas iespējamā ietekme uz to. Darbs ir sadalīts trīs daļās, atbilstoši katra līdera laikam. Katrā daļā ir 3-5 nodaļas. Pirmajā daļā apskatīta ir terminoloģija un etimoloģija saistībā ar džuče ideoloģiju, kā arī īsa Korejas pussalas vēsture, kas parāda vēsturisko fonu džuče ideoloģijas veidošanai. Darba gaitā tika secināts, ka džuče ideoloģija tās pirmsākumos sastāvēja no marksisma-ļeņinisma, maoisma un nacionālisma. Otrajā daļā, ar Kim Džong Il uz rakstiem balstīto un vairāk filozofisko pieeju, ideoloģijā paradījās konfūcisms, kā arī vēsturiskā naratīva pārveidošanas, mītiskie un reliģiskie elementi. Darbā tika secināts, ka Ziemeļkorejas ideoloģija vismaz teorētiski ietekmē šīs valsts ārpolitiku.",0
760,Vusja žanrs ķīniešu modernajā literatūrā un kino,"Bakalaura darba tēma ir „Vusja žanrs ķīniešu modernajā literatūrā un kino.” Vusja ir ķīniešu daiļliteratūras un kino žanrs, kas balstīts uz cīņas mākslu un fantastikas elementiem. Vusja kino ar fantastikas elementiem savu sākotnējo izcelsmi ir radis ķīniešu daiļliteratūrā.Darba mērķis ir noskaidrot vusja žanra iezīmes ķīniešu modernajā literatūrā un kino.  Darba gaitā tiek analizēti literatūras avoti, apskatīti vusja žanra raksturojošie elementi un noskaidrotas vusja žanra iezīmes ķīniešu modernajā literatūrā un kino.  Bakalaura darbs sastāv no trīs daļām. Pirmajā daļā tiek skaidrots vusja jēdziens ķīniešu kultūrā, noskaidroti žanra aizsākumi un tā raksturojošie elementi. Otrā daļa iepazīstina ar vusja žanra raksturīgajām iezīmēm ķīniešu modernajā literatūrā. Tiek noskaidrotas vusja žanra literatūras attīstības iezīmes 20. gadsimtā, kā arī apskatīti divi Dzjin Jun romāni. Trešā daļa iepazīstina ar vusja žanru modernajā kino. Tiek analizētas divas vusja žanra filmas, saskatot tajās vusja žanram raksturīgās iezīmes. Galvenie darba secinājumi - vusja žanra iezīmes ķīniešu modernajā literatūrā un kino raksturo fantastikas un maģijas elementu, romantikas tēmu izmantošana, literārā darba apjoms un spilgtu māklsiniecisko izteiksmes līdzekļu pielietošana kino.  Darba apjoms ir 45 lpp.    ",0
761,Ķīnas hukou reģistrācijas sistēmas analīze,"Bakalaura darba tēma „Ķīnas hukou reģistrācijas sistēmas analīze” veltīta reģistrācijas sistēmas izpētei un analizēšanai. Darba mērķis ir izpētīt un analizēt hukou reģistrācijas sistēmu Ķīnā.  Darba gaitā analizētas agrāk pieņemtās reģistrācijas sistēmas struktūras, analizēti sistēmu ierobežojumi lauku migrantu strādniekiem, pētītas gadu gaitā ieviestās reformas, kā arī pirms un pēc reformas laika hukou statusu maiņas atšķirības Darbs sastāv no četrām daļām. Darba pirmā daļa veltīta hukou aizsākuma izpētei, baodzja un lidzjā sistēmu analizēšanai. Darba otrajā daļā veikts ieskats hukou reģistrā un analizētas sistēmas problēmas. Trešajā daļā tiek pētītas gadu gaitā veiktās reformas, kā arī apskatīta inteliģences kritika par reformām. Un darba ceturtajā daļā apskatīta hukou pāreja no pilsētas uz lauku hukou un otrādi pirms reformu laikā, kā arī pēc.",0
762,Sociālā uzņēmējdarbība Latvijā: gadījuma izpēte,"Pētījuma mērķis ir atspoguļot, kā antropoloģiska pieeja uzņēmējdarbībai, peļņai un resursiem var palīdzēt izprast sociālo uzņēmējdarbību un ar to saistītos procesus Latvijā. Pētījumā tiek izvirzīti sekojoši uzdevumi: apskatīt dažādus sociālajai uzņēmējdarbībai Latvijā raksturīgus aspektus antropoloģiskā perspektīvā, diskutēt par sociālās uzņēmējdarbības jomā lietotajiem jēdzieniem un kontekstualizēt sociālo uzņēmējdarbību plašāku norišu kontekstā.  Uzsvars tiek likts uz tādiem sociālās uzņēmējdarbības aspektiem kā resursi, sociālā ietekme, inovācija un  uzņēmējdarbības prakse. Pētījumā atspoguļoju, ka sociālās uzņēmējdarbības pamatā esošais nolūks izmaina uzņēmējdarbības praksi, kas savukārt liek uzlūkot uzņēmējdarbību plašākā tvērienā, ko izprast palīdz tieši antropoloģiska pieeja.",0
763,"Mutiskās tulkošanas stratēģiju izvēle diplomātiskajā kontekstā: Eiropas Parlamenta debašu un to tulkojumu franču, angļu un latviešu valodā komparatīvā analīze","Ir pieņemts uzskatīt, ka, ja tulks prasmīgi veic savu darbu, viņam ir jābūt neredzamam, kas savukārt pierāda viņa meistarību (Banafsheh, 2014). Šī pieņēmuma dēļ sabiedrībai ir tieksme aizmirst par tulka vērā ņemamo ietekmi saziņas uzturēšanā, jo īpaši diplomātiskajā vidē, kur teiktais var mainīt vēstures gaitu. Tādēļ šajā bakalaura darbā tika apskatītas Eiropas Parlamenta debates, to tulkojumi un izmantotās mutiskās tulkošanas stratēģijas. Reizēs, kad nav iespējams veikt burtisku tulkojumu, tulkošanas stratēģiju izvēle atspoguļo veidu, kādā tulki atrisina problēmas, kas saistītas ar daudzās valodās notiekošo un bieži vien nenoteikto komunikāciju diplomātiskajā vidē. Bakalaura darbs sastāv no trim galvenajām daļām. Pirmajā nodaļā ir sniegts to faktoru pārskats, kas apgrūtina diplomātisko tulku darbu. Otrajā nodaļā tiek apskatītas dažādas mutiskās tulkošanas stratēģiju tipoloģijas. Pēdējā nodaļa ar salīdzinošās analīzes metodēm tiek pētīti kompleksas Eiropas Parlamenta debates fragmenti un to tulkojumi franču, angļu un latviešu valodā, lai noteiktu izmantotās stratēģijas, atšķirības starp valodu pāriem un faktorus, kam ir vislielākā ietekme tulkošanas stratēģiju izvēlē.",0
764,Dūlas loma dzemdību procesā,"Dūlu iesaiste dzemdību aprūpē ir nesens jauninājums Latvijā. Šī pētījuma „Dūlas loma dzemdību procesā” mērķis ir noskaidrot, kāda ir dūlas loma dzemdību procesā un skatījums uz dzemdībām, kā arī kādu aprūpes veidu dūlas izmanto un kā tas ietekmē pastāvošo dzemdību praksi kopumā. Pētījuma rezultāti balstās daļēji strukturēto interviju un līdzdalīgā novērojuma laikā iegūto datu analīzē. Pētījumā secināts, ka dūlas lieto holistisko medicīnas pieeju dzemdībām. Dūla sniedz dzemdētājai emocionālo atbalstu, kā arī dūla sagatavo un informē sievieti par dzemdību norisi, veicinot sievietes spējas pašai kontrolēt dzemdību procesu. Dūlas ar holistiskas medicīnas pieeju dzemdībām, humanizē tehnokrātiskās dzemdības slimnīcā. Dūlas sadarbojas ar medicīnas personālu un papildina pastāvošo dzemdību praksi ar alternatīvām metodēm un atbalsta veidiem.",0
765,Turku tradicionālie kultūras elementi Orhana Pamuka romānos,"Bakalaura darba nosaukums ir “ Turku tradicionālie kultūras elementi Orhana Pamuka romānos”. Darbā tiek apskatīts kā Rietumu rakstnieki savos literāros darbos aplūko turku kultūru un kā Orhans Pamuks savos romānos attēlo savas dzimtās kultūras elementus. Tēma ir aktuāla, jo Latvijā ir ļoti maz pieejami avoti, kas spētu sniegt informāciju par turku kultūru, tradīcijām un izskaidrotu, kā šīs tradīcijas veidojušās un kas ir tās ietekmējis. Tāpat lielākai daļai latviešu lasītāju ir pavisam sveša šī turku literatūra ar austrumu kultūras elementiem un tāds rakstnieka kā Orhans Pamuks.",0
766,Japānas un Amerikas Savienoto Valstu kauja par Okinavu 1945. gada: 1.aprīlis – 22. jūnijs,"Bakalaura darba tēmas nosaukums ir „Japānas un Amerikas Savienoto Valstu kauja par Okinavu 1945. gada: 1. aprīlis – 22. jūnijs ”.  Tā ir viena no lielākajām un asiņainākajām kaujām, kura notika Otrā Pasaules kara laika beigās. Tā bija viena no pēdējām kaujām Otrā Pasaules kara laikā. Kaujā par Okinavu piedalijās amerikāņu un japāņu karaspēki, kas cīnījās par savu valsti un tās godu.   Galvenie Okinavas kaujas dalībnieki bija japāņu 32. armija un amerikāņu 10.armija. Galvenais atbildīgais par japāņu 32. armijas gaitām un tās vadītājs bija ģenerālis Mitsuru Ušidžima (Mitsuru Ushijima, 牛島 満, 1887.07.31.-1945.06.22.). Savukārt amerikāņu 10.armijas vadītājs bija Saimons Bolivars Bakners Juniors (Simon Bolivar Buckner Jr. 1886.07.18. – 1945.06.18.).Amerikas Savienoto Valstu karaspēki vēlējās iekarot Okinavas arhipelāga zemes. Okinavas lielā teritoriālā platība un ģeogrāfiskā atrašanās vieta, sniegtu iespēju nest draudus pašai Imperiālai Japānai. Okinavas iekarošanai bija vēl kāds lielāks iemesls - amerikāņiem Okinava interesēja, kā nākotnes lielo kara bāžu lokācija Klusā okeāna rietumu pusē. Salas lielā platība sniegtu arī iespēju veidot kara lidlaukus. Šādu iemeslu dēļ Amerikāņi uzbruka Okinavai. Kaujas rezultātā kritušo cilvēku skaits bija liels, vairāk kā 200 tūkstoši.    Bakalaura darba mērķis ir izpētīt Okinavas kaujas darbības un tās norises, pētīt taktikas, kuras pielietoja abu valstu karaspēki, pievērst uzmanību japāņu kamikadzes pilotu taktikas izmantošanai, kā arī izpētīt Okinavas kaujas laikā iedzīvotāju lielās mirstības iemeslus.   Darbs ir sadalīts daļās, nodaļās un apakšnodaļās. 1. daļā „Pirms asiņainās Okinavas kaujas norises"" tiks pētīts, kādi bija gatavošanās pasākumi Japānas un Amerikas Savienoto Valstu kaujai par Okinavu. 2. daļā „Okinavas kaujas sākums un tā norises”, autors pētīs un detalizēti aprakstīs karadarbības, kuras risinājās uz sauszemes, jūrā un gaisā. 3. daļā „Okinavas kaujas iznākumi un tās sekas” tiks pētīts, tas kā beidzās nežēlīgā kauja par Okinavu. Autors apskatīs to, kādas bija Okinavas kaujas sekas. Uzmanība tiks pievērsta arī tam, kāpēc Okinavas kaujas beigās bija tik augsts mirstības, nāves rādītājs, vairāk nekā 200 tūkstoši cilvēku, no tiem vairāk kā 120 tūkstoši bija Okinavas salas iedzīvotāji.     Bakalaura darbam ir 55 lappuses.",0
767,Ķīnas attiecības ar Baltkrieviju un Ķīnas attiecības ar Poliju 2006.-2016.g.: salīdzinājums,"This Master thesis shows the relations between Belarus and China in comparison to the relations between Poland and China. In the first chapter the author describes the political and economic situation in the three countries. The second chapter states about the political relations between Poland – the People’s Republic of China, Belarus and China, the New Silk Road and 16+1 formats. The third chapter covers the topic of the economic relations between the states. In the chapter no. 4 the author writes about the military cooperation issues. The last chapter shows the future plans and recommendations for the further cooperation.",0
768,Piecu svēto kalnu nozīme Ķīnas tradicionālajā pasaules skatījumā,"Bakalaura darba „Piecu svēto kalnu nozīme Ķīnas tradicionālajā pasaules skatījumā” mērķis ir apskatīt Ķīnas Piecus svēto kalnus – vujue, to izcelsmi un nozīmi ķīniešu pasaules skatījumā. Darba gaitā ir apskatīta vujue kalnu sistēmas izveide, kas balstās uz piecu elementu teoriju. Kā arī tiek aplūkoti ar šiem kalniem un piecu elementu teoriju sasaistītie aspekti – daoistu meditāciju alas un nemirstības ideja. Darba izstrādes gaitā noskaidrots kādu lomu ieņem Pieci svētie kalni un kad tāda kalnu sistēma ir izveidota, to izvietojums un saistītie aspekti. Apskatīts ir gan ķīniešu pasaules skatījums un kalnu vispārēja nozīme laika posmā pirms vujue sistēmās izveides, gan arī konkrēti piecu elementu teorija, kuras kontekstā ir izveidoti šie Pieci svētie kalni. Kalni pastāv kā šo piecu elementu iemiesojums dabā, kā garu pielūgsmes uz rituālu veikšanas vieta. Kā arī noskaidrots kādu nozīmi kalni ieņem daoistu nemirstības iegūšanas procesā. Respektīvi, tās ir kalnos esošās meditāciju alas un daoistu alķīmijas prakses. Darbs sastāv no 3 daļām. Pirmajā daļā ir apskatīta Ķīnas topogrāfija un senākās zināmās reliģiskās prakses, senķīniešu pasaules skatījums un kalnu nozīme tajā. Otrajā daļā ir aplūkoti Pieci svētie kalni, to vēsture un daoisma piecu elementu teorija, uz kā pamata tiek izveidota šī kalnu sistēma. Trešajā daļā ir apskatītas kalnos esošās daoistu meditāciju alas, alķīmijas prakses un ar tām saistītā nemirstības ideja.",0
769,"“Mēs runā par kaut ko citu, nevis par bēdu, ja!”: Afganistānas kara veterānu sociālā kapitāla analīze","Latvijas teritorijā mīt vairāk kā 2000 cilvēku, kas piedalījušies Padomju Sociālistisko Republiku Savienības militārajā misijā Afganistānā, kas ilga no 1979. līdz 1989. gadam. Afganistānas kara veterānu statusa grupas šībrīža situāciju iezīmē valsts varas nevēlēšanās runāt par konkrēto vēstures norisi, kā arī vājš sabiedrības informētības līmenis. Pētījums ‘’Mēs runā par kaut ko citu, nevis par bēdu, ja!’’: Afganistānas kara veterānu sociālā kapitāla analīze sniedz ieskatu Latvijas Afganistānas kara veterānu pasaulsredzējumā, un, caur kvalitatīviem datiem, atklāj statusa grupas aktoru sociālo kapitālu. Uzmanība tiek pievērsta gan veterānu savstarpēji kultivētām vērtībām un attieksmēm, gan esošām praksēm, tādējādi ļaujot noteikt sociālā kapitāla stabilitāti un nozīmi.",0
770,Konfūcisma demokrātijas attīstība Dienvidkorejā,"Bakalaura darba tēma ir “Konfūcisma demokrātijas attīstība Dienvidkorejā.” Dienvidkoreja  ir valsts, kurā vēl joprojām pastāv ļoti stipra konfuciānisma kultūra. Konfuciānismu Korejas pussala mantoja jau no 14.gs., kad neokonfuciānisms kļuva par Džoson dinastijas galveno ideoloģiju.  Džoson dinastijas laikā neokonfuciānisma mācība, tika inkorporēta valsts politikā, un mēģinot attālināties no Ķīnas valsts ietekmes, Korejieši šo neokonfuciānisma mācību pielāgoja savai valstij. Izmaiņas, kuras bija novērojamas Džoson dinastijas sabiedrībā un politikā līdzinājās mūsdienu rietumu demokrātijai un tieši šo demokrātisko pazīmju dēļ, Dienvidkoreja ir spējusi apvienot demokrātiju ar konfuciānismu arī mūsdienās.  Šī darba otrajā daļā tiek aprakstīta Dienvidkorejas demokrātiskā attīstība. Pavadot vairākus gadus autoritārā režīma varā Dienvidkorejas tauta bija gatava cīnīties par savu brīvību, un apvienojot viņu vēlmi pēc demokrātijas ar senajiem konfuciānisma uzskatiem, Dienvidkorejas civilā sabiedrība uzsāka strauju attīstību, un ar laiku gāza pār Dienvidkoreju valdošos diktatorus un panāca savu sapni par demokrātisku valsti.  Šī darba mērķis ir izprast cik lielu lomu konfuciānisms spēlēja Dienvidkorejas demokrātiskajā attīstībā, kā arī pārdomāt ideju par Āzijas sabiedrību vērtībām, un vai tiešām tās traucē valsts demokrātiskajam procesam.",0
771,Ķīniešu un to kopienu integrācija Latvijā,"Bakalaura darba “Ķīniešu un to kopienas integrācija Latvijā” mērķis ir tuvāk iepazīt  ķīniešu kopienas pārstāvjus un izpētīt, kā notiek integrācijas process Latvijas sabiedrībā un kādi ir rezultāti . Darba procesā tiek izmantotas kvantitatīvā pētījuma metodes – anketēšana. Ķīniešu, angļu un latviešu valodā tika sagatavoti 10 jautājumi un izdalītas anketas ķīniešu kopienas pārstāvjiem ar laika ierobežojumu – viens mēnesis. Lai nodrošinātos ar precīzāku informāciju, tika pielietota nestrukturēta tiešā intervēšana. Anketu un interviju rezultāti deva iespēju izpētīt un novērtēt, kā noris ķīniešu integrācijas process Latvijā, kādi ir rezultāti. Darba struktūra: Ievads, teorētiskā daļa, pētnieciskā daļa un secinājumi. Teorētiskā daļa sastāv no 6 nodaļām un 15 apakšnodaļām: 1.nodaļa. Ķīnas civilizācijas izaugsme un ietekmes palielināšanās. Nodaļā apskatīts vispārējs civilizācijas jēdziens, Ķīnas un citu Austrumāzijas valstu straujā ekonomiskā izaugsme un ietekmes palielināšanās pasaulē, kas mazinājusi Rietumu civilizācijas līdzšinējo noteicošo lomu visās svarīgākajās jomās. 2.nodaļa. Migrācijas attīstības vēsture un tās raksturs. Apskatīts migrācijas process pasaulē no pozitīva un negatīva skatpunkta, akcentētas Ķīnas migrācijas īpatnības. 3.nodaļa.Imigrācijas un integrācijas politikas veidošanās Latvijā. Apskatīti Latvijas migrācijas procesa pirmsākumi, pieaugošā sadarbība ar Ķīnu un citām Austrumāzijas valstīm, kas veicinājusi strauju ķīniešu iebraucēju skaita palielināšanos, aktualizējot imigrācijas jautājumu problēmas. Izvērtēts kā šie procesi ietekmē ekonomiku un sabiedrību.  4.nodaļa. Ķīnas loma pasaules ekonomikā un politikā. Atspoguļota Ķīnas sadarbība ar pasaules valstīm un tās centieni ieņemt vadošo pozīciju Austrumāzijā, kā arī Latvijas un Ķīnas attiecību paplašināšanās daudzās jomās. 5. nodaļa Ķīniešu kopienu integrācijas iespējas Latvijā. Ieskats Latvijas integrācijas politikas galvenajos pamatnosacījumos, kas dod iespējas ķīniešu imigrantiem integrēties Latvijas sabiedrībā. Secinājumi- apkopojot un izvērtējot anketu atbildes un intervijas rezultātus konstatēts, ka Latvijas imigranti no Ķīnas ir ļoti aktīvi integrācijas procesā: tiek apgūta valoda, 4 cilvēki no aptaujātajiem to prot ; ļoti labi. Liela ir interese par Latvijas kultūru, vēsturi, ievērojamiem cilvēkiem, mūziku, neskatoties uz to, ka daudzi Latvijā patstāvīgi nedzīvo. Darba pamatteksta kopējais apjoms ir 41 lapas.",0
772,Sju Džimo daiļrade un viņa ietekme uz ķīniešu moderno dzeju,"Bakalaura darbs “Sju Džimo daiļrade un viņa ietekeme uz ķīniešu moderno dzeju” izpēta ķīniešu modernās dzejas attīstību, autora Sju Džimo daiļradi, dzejas darbus un viņa ietekmi uz ķīniešu moderno dzeju. Sju Džimo bija  viens no vadošajiem romantiskā stila dzejas autoriem, ieviešot Rietumu pasaules idejas un konceptus ķīniešu modernajā dzejā, tādējādi veicinot izmaiņas un attīstību.   Darba ietvaros tika izpētīta Sju Džimo daiļrade un viņa ietekme uz ķīniešu moderno dzeju, kā arī apskatīta ķīniešu modernās dzejas izcelsme un attīstība. Daiļrades motīvu saistības ar dzejas autoriem no Eiropas, kurus viņš iecienīja dzīvojot tur, lai apstiprinātu to, ka Sju Džimo bija iespaidojies no pieminētajiem autoriem, tādējādi rakstot dzeju, kas tematiski bija līdzīga.   Pirmajā daļā ir izpētīta ķīniešu modernās dzejas attīstība. Otrajā daļā apskatīta Sju Džimo dzīve un notikumi, kas bija svarīgi viņa, kā romantiska dzejnieka attīstībai. Trešajā daļā ir analizēti dzejas autoru darbi. Ceturtajā daļā ir pievienoti pilni dzejas darbu tulkojumi.  Darba apjoms ir 46 lpp. Atslēgvārdi: ķīniešu literatūra, ķīniešu modernā dzeja, Sju Džimo.",0
773,Brīvā griba un iepriekšnolemtība islāma teoloģijā: mutazilīti un ašarīti,"Maģistra darbā tiek aplūkots brīvās gribas un iepriekšnolemtības koncepts no mutazilītu un ašarītu teoloģisko skolu skatupunkta.  Pētījuma mērķi ir noskaidrot mutazilītu un ašarītu skolu vēsturisko izcelsmi, attīstību un faktorus, kas to ietekmējuši, kā arī šo skolu galvenos teoloģiskos un filozofiskos pamatprincipus, lai izprastu viņu nostāju atiecībā par brīvo gribu un iepriekšnolemtību islāma teoloģijā, kā arī aplūkot al-Kindi un al-Gazālī teoloģisko un filozofisko skatījumu. Izvirzīto mērķu sasniegšanai izmantota klasisko islāma tekstu – Korāna un Sunnas analīze, galvenokārt pievēršoties reliģisko pamatprincipu interpretācijām un iespējamajiem pamatojumiem, kā arī salīdzinošā un vēsturiski kritiskā pētījuma metode.",0
774,Dienvidkorejas un Ziemeļkorejas savstarpējās attiecības līdz 1980.gadam,"Bakalaura darba tēma ir “Dienvidkorejas un Ziemeļkorejas savstarpējās attiecības līdz 1980.gadam.” Korejas pussala jau vairāk kā sešdesmit gadus ir sadalīta Dienvidkorejā un Ziemeļkorejā. Šis darbs ir veltīts Korejas pussalas politiskajām un militārajām attiecībām, kā arī to attīstībām. Nedaudz vairāk kā četradesmit gadus Dienvidkorejas un Ziemeļkorejas ekonomiskā, politiskā un dzīves situācija ir kā diena un nakts. Un kaut arī abu Korejas pušu sapnis ir noslēgt pamieru un apvienoties, tās vēl joprojām atrodas kara stāvoklī. Abu Koreju attiecības sastāv no sarunām, kuras deaudz neko nemaina, un militārajām provokācijām no Ziemeļkorejas puses. Darba mērķis ir izpētīt Lielā Četrinieka ietekmi un spēku Korejas pussalas teritorijas politikā, Dienvidkorejas un Ziemeļkorejas iekšējo izmaiņu ietekme uz abu savstarpējajām attiecībām. Darba pirmajā daļā tiks aprakstīta Korejas pussalas eksistenciālā nozīme Austrumāzijas reģionā, Korejas kara pārvēršanās no pilsoņu kara par starptautiska izmēra konfliktu, Dienvidkorejas un Ziemeļkorejas ceļš uz atgūšanos no kara, un Lielā Četrinieka attiecības ar Dienvidkoreju un Ziemeļkoreju. Darba otrā daļa tiks veltīta abu Korejas pušu attiecību attīstībai gan politiski, gan militāri laika periodā no 1980.gada līdz 2017.gadam.",0
775,Mustafa Kemala Ataturka alfabēta un valodas reformas,"Bakalaura darba temats ir ""Ataturka alfabēta un valodas reformas"". Tajā tiek izpētīts un analizēts, kā Ataturks nokļuva pie varas Turcijā un ar kādām metodēm viņam izdevās īstenot ieplānotās izmaiņas Turcijas sociālajā un kulturālajā dzīvē.  Tēma ir aktuāla, jo latviešu valodā nav daudz uzziņu materiālu par Turcijas pirmo prezidentu, ir tikai viena grāmata par Mustafu Kemalu, ko sarakstījis Aleksandrs Grīns. Turku valodā ir iespējams atrast daudzas grāmatas gan par Ataturka veiktajām reformām gan arī par personīgo dzīvi. Ļoti daudz materiālu ir sarakstīti 20.gadsimta divdesmito gadu beigās, kad vēl rakstībā lielākoties tika izmantoti arābu vārdi, kas pagrūtina analizēšanu. Bakalaura darbā tiek aprakstītas idejas par turku valodai nepiemēroto arābu alfabētu, bet tai pašā laikā par piemēroto latīņu alfabētu, ko var pielīdzināt turku valodai. Iegūstot neatkarību un pieņemot šīs reformas, turku tauta sevi sāka izjust kā vienotu kopienu un nacionālisms pieauga. Turku nācija sāka vairāk apzināties savu kultūru un, apmeklējot Tautas skolas, cilvēki iemācījās lasīt un rakstīt. Lēnām samazinoties analfabētismam, Ataturks 1932.gadā aizsāka valodas reformas, kuras joprojām turpinās. Tomēr 1950.gadā, pēc vienpartijas sistēmas beigām, Valodas padome vairs nebija valsts prioritāte. Tomēr turku valodas reformas joprojām turpinās, lai gan valodas kongresi aizsākās 1932.gadā, tie joprojām tiek rīkoti. Lai gan no turku valodas tika izskausti daudzi arābu un persiešu vārdi, tomēr mūsdienās joprojām to lietojums ir liels, jo turku valodas alternatīvas nav pilnībā iegājušas turku valodā. Bieži vien, paši neapzinoties, turki izmanto arābu vārdus, bet uzskata, ka tie ir turku izcelsmes vārdi.",0
776,Rakstnieces Sju Kuņ īsais stāsts „Virtuve” un sievietes tēls tajā,"Bakalaura darbā “Rakstnieces Sju Kuņ īsais stāsts “Virtuve” un sievietes tēls tajā” tiek apskatīta sieviešu loma Ķīnas sabiedrībā, analizēta modernā laika rakstnieču literatūras tematika, pētīta rakstnieces Sju Kuņ biogrāfija, rakstīšanas stils, literārie tēli un darbu saistība ar personīgo dzīvi, kā arī sniegta īsā stāsta “Virtuve” analīze un tulkojums latviešu valodā. Tēma ir aktuāla, lai izprastu, kāpēc Ķīnā sieviešu rakstnieces literatūru sāka rakstīt tikai ap 20. gadsimtu. Darba galvenais mērķis ir iztulkot un analizēt modernā laika reālisma rakstnieces Sju Kuņ īso stāstu “Virtuve”. Rakstniece dziļi analizē sabiedrībā notiekošos procesus un pēta citas sieviešu rakstnieces un viņu rakstīšanas mērķus. Savā literārajā darbā “Virtuve” Sju Kuņ izmanto gan maigu un sīki aprakstošu leksiku, gan tiešus un pat vulgārus izteicienus. Bakalaura darbs ir veidots no 3 nodaļām un 12 apakšnodaļām, ir pievienots viens pielikums, un tā kopējais garums ir 43 lpp. Darbs ietver pilnu Sju Kuņ īsā stāsta “Virtuve” tulkojumu latviešu valodā.",0
777,Senču kults mūsdienu Japānā – pastāvošās pretrunas reliģiskajā un laicīgajā sfērā,"Latvijas Universitātes Humanitāro zinātņu fakultātes Āzijas studiju nodaļas Orientālistikas maģistra studiju programmas studentes Edītes Zīvertes izstrādātā maģistra darba nosaukums ir “Senču kults mūsdienu Japānā – pastāvošās pretrunas reliģiskajā un laicīgajā sfērā”. Šis darbs sevī ietver Japānas lielāko reliģiju – šintō, budisma un kristietības – attīstības, tajā skaitā šo reliģiju sinkrētisma, aprakstu. Tajā ir iekļauts kami un senču garu attiecību skaidrojums, kā arī bucudana attīstības vēstures un šintō, budisma un kristietības attiecību ar valdošajiem spēkiem izklāsts. Darba galvenajā daļā ir veikta statistikas datu analīze, lai noteiktu aptuveno budistu un šintō sekotāju skaitu, tādējādi nosakot iespējamo senču kulta piekritēju apjomu. Pēc tam senču kulta idejas tiek aplūkotas no mūsdienu politiskā, ekonomiskā un sociālā skatupunkta, uzsvaru liekot uz reliģisko brīvību un imperatora atteikšanos no dievišķā statusa pēc Otrā pasaules kara beigām, kā arī ģimenes dinamikas izmaiņām, kuras ietekmē senču kulta praktizēšanu. Darba izvirzīttie mērķi ir iepazīties ar Japānā pastāvošās reliģiskās vides vēsturi un senču kulta lomu tajā, kā arī noskaidrot vai un kādas pretrunas pastāv starp mūsdienu Japānas reliģisko un laicīgo sfēru senču kulta jautājumā. Darba galvenie secinājumi ir: Jasukuņi un tai līdzīgo svētnīcu veiktā cilvēku iesvētīšana kami kārtā ir pretrunā gan ar Japānas konstitūciju, gan ar senču kultu; nav iespējams pierādīt, ka senču kulta pastāvēšana var ietekmēt dzimstības koeficientu, lai gan zems koeficients ir pretrunā ar senču kultu; sabiedrības straujā novecošanās un gados veco budistu īpatsvars apdraud turpmāko senču kulta pastāvēšanu. Maģistra darbs “Senču kults mūsdienu Japānā – pastāvošās pretrunas reliģiskajā un laicīgajā sfērā” ir sadalīts 2. daļās, 6. nodaļās un 8. apakšnodaļās, un tā garums ir 84 lapaspuses, tajā skaitā pielikums uz 10 lapaspusēm.",0
778,"Žanra poētika M. Kozirjova stāstā ""Ļeningrada"".","Kristīne Kočengina. Žanra poētika stāstā M. Kozirjova ""Ļeningrada"": bakalaura darbs. - Rīga, 2017. - 56 lpp. Darbs ir veltīts žanra poētikai satiriskā stāstā M. Kozirjova ""Ļeningrada"" izpētei antiutopijas, satiras un peterburgas/ļeningradas kontekstā. Nospraustā mērķa sasniegšanai darba autore izpētījusi pastāvošus literatūrzinātniskos darbus, kas veltīti šiem žanriem, viņu īpašībām un specifikai. Praktiskajā daļā secīgi, saskaņā ar noteiktajiem uzdevumiem, tiek atklāti žanra poētikas īpašības M. Kozirjova darbā. Autorei darbā atklājas antiutopijas, satīras iezīmes, peterburgas/ļeningradas teksta elementi stāstā ""Ļeningrads"". Šis pētījums var ieinteresēt filologus, kas nodarbojas ar M. Kozirjova darbiem un viņa žanra poētiku, kā arī visus lasītājus, kurus interesē šis jautājums.",0
779,Bēgšana no realitātes Maikla Šabona darbā „Kavaliera un Kleja brīnumainie piedzīvojumi”,"Šajā darbā tiek pētīta terminu “bēgšana no realitātes” un “literatūra bēgšanai no realitātes” nozīme, un tiek parādīts, kā laika gaitā ir attīstījusies šo jēdzienu uztvere. Darba galvenā daļa ir veltīta tam, lai analizētu, vai Maikla Šabona darbs “Kavaliera un Kleja brīnumainie piedzīvojumi” var tikt kategorizēts kā literatūra bēgšanai no realitātes, izpētot dažādus bēgšanas no realitātes veidus, kas parādās šajā grāmatā, kā arī izpētot attiecības starp fantastikas literatūru un Holokausta literatūru. Darba galvenais secinājums ir tāds, ka bēgšana no realitātes ne vienmēr ir bezjēdzīga un “Kavaliera un Kleja brīnumainie piedzīvojumi” ir grāmata, kas parāda bēgšanas no realitātes transformējošo spēku, vienlaicīgi atzīstot bēgšanas no realitātes trūkumus.",0
780,"Marka Rozovska dramaturģiskā poētika (""Holstomers. Kāda zirga stāsts"" un „Slepkava”).","Darbs veltīts epikas žanra daiļdarba transformācijas teatrālajā iestudējumā īpatnību pētījumam, par piemēru ņemot M. Rozovska dramaturģisko poētiku „Zirga stāsts”, pēc L.N.Tolstogo darba „Holstomers. Kāda zirga stāsts” motīviem, un „Slepkava”, pēc F.M.Dostojevska darba „Noziegums un sods” motīviem. Darba autore veic epikas daiļdarba un teatrālā uzveduma scenārija tekstuālo un žanra raksturojumu salīdzinošo analīzi.  Īpaša uzmanība tiek veltīta M.Rozovska kā dramaturga poētikas īpatnībām.  Pētījums var būt saistošs filologiem, kas nodarbojas ar literārā teksta skatuvisko noformējumu, kā arī lasītājiem, kurus interesē dotā tēma.",0
781,Personāži ar hibrīdu identitātēm Amitava Goša un Salmana Rušdi romānos,"Šis maģistra darbs analizē personāžu hibrīdu identitātes un to savdabīgās balsis Salmana Rušdi un Amitava Goša romānos. Darba teorētiskā daļa ir balstīta uz krievu filozofa Mihaila Bahtina teorijām par heteroglosiju un polifoniju romānos, kā arī Edvarda Saida, Homi Babas, Roberta Janga un citu filozofu teorijām par koloniālismu, migrāciju, diasporām un hibriditāti. Darba praktiskā daļa izmeklē  personāžu hibrīdu identitātes Salmana Rušdi un Amitava Goša romānos – “Magoņu jūra”, “Pusnakts bērni”, “Zeme zem viņas kājām” un “Maura pēdējā nopūta”. Pētījums pierāda, ka Amitavs Gošs un Salmans Rušdi meistarīgi iekļauj hibriditāti savos romānos, katram personāžam piešķirot specifisku un unikālu identitāti un balsi. Abi izmantotie autori, Gošs un Rušdi, ar atšķirīgu personāžu palīdzību gan problematizē hibrīdu identitāti, gan to cildina, par tās spēju šķērsot kultūras, reliģijas un valodu barjeras.",0
782,Sievietes reprezentācija Kendži Mizoguči filmā “Oharu dzīve” (1952),"Darba mērķis bija izpētīt un analizēt Edo perioda dažādu sabiedrības kārtu sievietes tēla reprezentāciju Kendži Mizoguči filmā „Oharu dzīve” (1952), kas ir Ihara Saikaku (井原西鶴, Ihara Saikaku) romāna „Kaislīgās sievietes dzīve” (“The Life of an Amorous woman”) ekranizācija.  Darba uzdevumi ir: 1.Analizēt romānu “The Life of an Amorous woman” un tās ekranizējumu – Kendži Mizoguči filmu „Oharu dzīve” (1952). 2.Izpētīt un analizēt Edo perioda sabiedrības atspoguļojumu, īpašu akcentu liekot uz sievietes tēlu. 3.Salīdzināt Kendži Mizoguči filmu „ Oharu dzīve” (1952) ar vēsturiskajiem faktiem par Japānu Edo perioda laikā.  Secināts, ka Edo perioda laikā japāņu sievietes statusa ziņā bija zemākas par vīriešiem, neatkarīgi no sabiedrības kārtas, kurai tās piederēja un tieši tas tiek precīzi atspoguļots Kendži Mizoguči filmā „Oharu dzīve” (1952). Darbs strukturēts 3 nodaļās. Pirmajā nodaļā tiek aprakstīts Ihara Saikau romāns “The Life of an Amorous woman” un tā ekranizējuma tapšana un sižets. Otrajā nodaļā tiek aplūkota Edo perioda vēsture un atsevišķas sabiedrības kārtas, koncentrējoties uz sievietes vietu sabiedrībā. Trešajā nodaļā tiek salīdzinātas dažādās sieviešu identitātes, kuras tiek atspoguļotas filmā „Oharu dzīve” (1952) Edo perioda kontekstā. Darbs rakstīts latviešu valodā un sastāv no 53 lapaspusēm.  Atslēgas vārdi: Kendži Mizoguči, Oharu dzīve, Edo periods, Edo perioda sievietes, Ihara Saikaku, The Life of an Amorous Women, reprezentācija, japāņu kinematogrāfija",0
783,Ziedu nosaukumu tulkošanas īpatnības A. Sakses “Pasakās par ziediem”.,"Santa Stefanoviča Ziedu nosaukumu tulkošanas īpatnības A. Sakses “Pasakās par ziediem”: bakalaura darbs. – Rīga, 2017. – 35 lpp  Anotācija  Bakalaura darbs ir veltīts ziedu un augu nosaukumu tulkošanas īpatnībām  A. Sakses “Pasakās par ziediem”. Darba teorētiskajā daļā  aplūkoti literāro tekstu tulkošanas mērķi un tulkošanas teorētiskie aspekti. Praktiskajā daļā  autore analizē ziedu un augu nosaukumu (īpašvārdu) tulkojumus, pēta dzimtes izmaiņas tulkojumā, kā arī pievērš uzmanību tam, kā dzimtes kategorija ietekmē pasaku varoņa tēlus. Darba gaitā tiek noteikti leksiskie paņēmieni, kurus izmanto tulkotājs, lai saglabātu  tulkojuma ekvivalentu.  Dotais pētījums var ieinteresēt filologus, kurus piesaista līdzīga problēma, kā arī vienkāršus lasītājus, kurus interesē ziedu nosaukumu un īpašvārdu tulkošanas īpatnības.",0
784,Nāras tēls kā demonoloģijas personāžs: pēc Ziemeļu-Krievijas ekspedīcijas materiāliem,"Dotais bakalaura darbs tika veltīts nāras tēla izpētei tradicionālās slāvu kultūras kontekstā. Darbs sastāv no teorētiskā un praktiskā materiāla: abas daļas ir saistītas un papildina viena otru dotā bakalaura darba pētījuma robežās. Teorētiskā daļa atklāj jau iepriekš izpētītās nāras tēla īpatnības slāvu mitoloģijā un tradicionālajā kultūrā. Atlasītais praktiskais materiāls kalpo par apstiprinājumu dotajiem pētījumiem. Teorētiskais materiāls tika izmantots galvenokārt no D. Zelenina un L.Vinogradovas darbiem. Darba empīriskajā daļā tika izmantots materiāls, kurš tika ievākts 1920 gadu folkloras ekspedīcijās uz Krievu Ziemeļiem un jau atlasīts praktiskais materiāls pētniecisko darbu un izziņu literatūras sastāvā: D.Zelenina „Krievu mitoloģijas piezīmes: Mirušie nedabiskā nāvē un nāras”, J.Levkijevskas „Krievu tautas mīti”, T. Novikovas „Krievu demonoloģijas vārdnīca”. Dotais darbs var ieinteresēt folkloristus, kuri nodarbojas ar nāras tēla izpēti slāvu mitoloģijā un folklorā, kā arī lasītājus, kurus interesē burvju pasakas žanrs un mitoloģiskie tēli folklorā.",0
785,Ožas kods Aleksandra Iļičevska ceļojuma aprakstā “Saulrieta pilsēta”.,"Bakalaura darbs “Ožas kods Aleksandra Iļičevska ceļojuma aprakstā “Saulrieta pilsēta”  ir veltīts ožas poētikas izpētei. Pirmajā daļā ir aprakstīts olfaktora kods no teoretiskā aspekta, tā funkcijas un nozīme travelogā, kā arī jautājumi par traveloga žanra specifiku. Otrajā daļā atklātas žanra īpatnības A.Iļičevska darbā “Saulrieta pilsēta”, klasificētas smaržas, kā arī atklātas to funkcijas.",0
786,Andreja Rubanova „Dievu dievi” kā mūsdienu neomitoloģiskais romāns.,"Bakalaura darbs «Andreja Rubanova ''Dievu dievi'' kā mūsdienu neomitoloģiskais romāns» izstrādāts ar mērķi apskatīt, kā izvēlētajā literārajā darbā realizējas neomitoloģiskā romāna principi. Pētījuma rezultātā identificēts bāzes mīts kā autora polemikas objekts, izskatīta bāzes mīta transformācija kā autora pozīcijas paušanas veids, identificēts un aprakstīts autora mīts. Darbā izmantota mitoloģiskā metode, saskaņā ar kuru tiek salīdzināti paša autora radīts mīts un Bībeles mīts, kas ir romāna sižeta pamatā. Autora mīta dziļākai izpētei izmantota arī gendera metode.",0
787,Uzdevumos balstīta prezentācijas prasmju pilnveide augstskolā,"Mūsdienās prezentēšanas prasmes ir kļuvušas par aktuālu tematu. Prasme prezentēt auditorijas priekšā augstskolās ietekmē ne tikai personīgo izaugsmi, bet arī karjeru nākotnē. Lai sniegtu pārliecinošu prezentāciju, prezentētājam būtu jāzin pārliecināšanas paņēmieni. Maģistra darba mērķis bija izpētīt prezentācijas prasmju pilnveidi augstkolās, koncentrējoties uz uzdevumiem, kas aptver konkrētus pārliecināšanas paņēmienus. Pētījuma rezultāti parāda, ka studenti apzinās konkrētu pārliecināšanas paņēmienu nozīmi, bet ir piesardzīgi to lietojumā sniedzot prezentāciju, kas var tikt pamatots ar zemu angļu valodas prasmi.",0
788,"Runa kā varoņa tēla veidošanas līdzeklis Milana Kunderas stāstu krājumā ""Smieklīgas mīlestības"".","Bakalaura darbs ir veltīts runas pētīšanai, kas kļūst par autora līdzekli varoņa tēla veidošanā. Darba mērķis ir noteikt runas īpašības, kas palīdz konstruēt vienotu varoņa tēlu un kā tas izpaužās tekstā. Darbs sastāv no teorētiskās un praktiskās daļas. Teorētiskajā daļā ir apkopots materiāls, kas saistīts ar daiļrades darba komunikācijas iezīmēm, autora un varoņa tēliem, varoņu runu, čehu autoru Milanu Kunderu un viņa stāstu krājumu. Otrajā daļā ir izskatīti trīs stāsti un veikta to analīze pamatojoties uz uzstādīto mērķi. Darbs ir starpdisciplinārs, viņu var izskatīt ne tikai no literatūrzinātnes, bet arī no lingvistikas puses, jo čehu autori un to daiļrade ir maz pētīti ne tikai Latvijas, bet arī Krievijas un Eiropas teritorijā. Aktuāls pētījums var būt par oriģinālā teksta tulkošanu uz krievu un latviešu valodām, kas saistīts ar tulkojuma precizitāti un valodas izmantošanu. Pētījums var interesēt filologus un cilvēkus, kuri apgūst čehu valodu vai ir cieši saistīti ar to.",0
789,"Masonu tēma  M. Osorgina romānā ""Brīvmūrnieks"".","Darbs ir veltīts brīvmūrniecības filozofiskai un simboliskai koncepcijai, kura ir sastopamā M. Osorgina romānā «Brīvmūrnieks». Šāds romāns bija izvēlēts, jo tas īpaši precīzi atspoguļo brīvmūrniecības būtību. Īpaša uzmanība bija veltīta romāna telpas un laika analīzei, jo romānam piemīt specifiskā šo parādību uztvere. Tika analizēta visa romāna simbolika. Darbs sastāv no trīs daļām. Pirmajā un otrajā daļā tiek analizēti teorētiskie jautājumi, savukārt visa treša daļa sastāv no praktiskas analīzes.",0
790,Laulības ekonomiskie aspekti Džeinas Ostenas romānos,"Bakalaura darbs ir veltīts laulības tematam trijos Džeinas Ostenas romānos: ‘Lepnums un aizspriedumi’,’Prāts un jūtas’ un ‘Emma’. Pētījums analizē laulības atspoguļojumu romānos un izvērtē tās nozīmi sievietes dzīvē 18. gadsimta Lielbritānijā. Pētījuma mērķis ir noteikt vai vēlajā 18. gadsimtā un agrīnā 19. gadsimtā sievietes ekonomiskais stāvoklis un stāvoklis sabiedrībā visvairāk bija atkarīgs no laulības.Pielietotā pētījuma metode ir teksta kritiskā analīze. Apkopotie dati ļauj secināt, ka visos trijos romānos laulībai ir ļoti liela nozīme sievietes dzīvē.",0
791,Metaforu lietojums ziņu rakstos par 2016. gada ASV prezidenta vēlēšanām,"Bakalaura darbs ir veltīts metaforu lietojuma izmeklēšanai divu ASV laikrakstu (The Wall Street Journal un The New York Times) interneta vietnēs. Pētījums analizē konceptuālās metaforas lietojumu ziņu rakstos par 2016. ASV prezidenta vēlēšanām. Pētījuma mērķis ir izmeklēt konceptuālo metaforu nozīmi ASV prezidenta vēlēšanu konceptualizācijā. Pielietotā metode ir konceptuālo metaforu analīze. Apkopotie dati ļauj secināt, ka analizētajos rakstos koncetuālajām metaforām ir būtiska nozīme vēstījuma veidošanā.",0
792,Sakarības starp mediju un literāro diskursu tautas tēla konstruēšanā: serbu tautas piemērs franču diskursā par Dienvidslāvijas kariem (1991.-2001.),"Šis pētījums ir veltīts serbu tautas tēla konstruēšanai franču sabiedrībā XX gs. beigās caur mediju un literāro diskursu par Dienvidslāvijas kariem (1991.-2001.). Mediju teksti tiek pētīti kā sociāli un ideoloģiski nosacīta komunikācijas vienība. Daiļliteratūras darbi tiek analizēti saskaņā ar diskursīvo un imagoloģijas pieejām. Pētījuma mērķis ir atsegt diskursīvas stratēģijas, kuras mūsdienās veicina sabiedriskā viedokļa veidošanu, kā arī izpētīt mediju un literārā diskursa mijiedarbību. Realizētā analīze atklāj dominējošā mediju diskursa autoritāru raksturu un aicina padomāt par nepieciešamību izglītot publiku par mērķiem, kurus slēpj diskursīvie citādības tēlojumi.",0
793,Personiskā identitāte un ētika Iana Makjuana romānos „Nepārejošā mīlestība” un „Piedošana”,"Angļu rakstnieks Ians Makjuans ir sarakstījis vairākus romānus, scenārijus un filmu adaptācijas, kā arī ticis nominēts dažādām balvām. Šī bakalaura darba mērķis ir personisko identitāti un ētiku Iana Makjuana romānos ‘Nepārejošā mīlestība’ un ‘Piedošana’. Lai sasniegtu bakalaura darba mērķi, tika izvirzīti šādi uzdevumi: abu romānu kritisko recenziju pārskats, attiecīgas teorētiskas literatūras pārskats, romānu ‘Nepārejošā mīlestība’ un ‘Piedošana’ galveno varoņu apskats. Bakalaura darba izpētes metodes ir teksta analīze un interpretācija. Šī bakalaura darba rezultāti ļāva secināt, ka lielākā daļa no apskatītajiem varoņiem gan ‘Nepārejošā mīlestībā’, gan ‘Piedošanā’ ir dinamiski, viņu personiskā identitāte un ētiskie uzskati mainījās romānu gaitā.",0
794,Dzimumsaizspriedumu analīze laikraksta ‘The Economist’ rakstos par komercdarbību,"Mūsdienās tiek daudz diskutēts par vienlīdzību starp vīriešiem un sievietēm. Tomēr visa cita starpā nevajadzētu aizmirst arī vienlīdzību valodas izmantošanā. Šis bakalaura darbs pēta dzimumneobjektīvo valodu komercdarbības rakstos no laikraksta The Economist. Analīzei tika izvēlēti 2006. un 2016. gada pirmajā ceturksnī publicēti raksti no laikraksta Biznesa sadaļas. Darba mērķis ir izpētīt, vai un kā rakstos izpaužas dzimumaizspriedumi, kā arī izvērtēt, vai dzimumaizspriedumi mainās laika gaitā. Lai sasniegtu pētījuma mērķi, tika veikts literatūras apskats par dzimumu un diskursu, kā arī salīdzinošā analīze. Pētījuma rezultāti liecina, ka rakstos vairāk tiek izmantota vīriešu dzimtes aizspriedumu valoda, salīdzinājumā ar sieviešu dzimtes aizspriedumu valoda, turklāt laika gaitā dzimumaizspriedumi ir nedaudz samazinājušies.",0
795,Virsraksts ar precedentu komponentu un tā realizācija publicistiskā tekstā (par piemēru ņemot žurnālu „Lilit”).,"Darbs veltīts žurnāla „Lilit” virsrakstu pētījumam precedenta fenomenu tajos izmantošanas jauna autorteksta satura veidošanas pamatkomponentiem aspektā. Darba mērķis ir noskaidrot virsrakstu ar precedenta fenomenu žurnālā “Lilit” izmantošanas jauna autorteksta satura veidošanas pamatkomponentiem specifiku, noteikt precedenta izteicienu transformēšanas un to semantiskās saiknes ar publikāciju pamatteksta saturu interpretācijas veidus. Pētījums var ieinteresēt speciālistus, kuri nodarbojas ar līdzīgu problemātiku, kā arī visus, kas interesējas par šo jautājumu.",0
796,Uz skolēnu vērstās pieejas elementi mūsdienu angļu valodas mācību grāmatās: mācību grāmatu analīze,"Bakalaura darba tēma ir „Uz skolēnu vērstās pieejas elementi mūsdienu angļu valodas mācību grāmatās”. Bakalaura darba mērķis ir analizēt un salīdzināt uz skolēnu vērstās pieejas uzdevumus divās mācību grāmatās. Pirmā grāmata ir “Insight Elementary Student’s Book”, kuras autors ir J. Wildman. Otrā mācību grāmata ir “Solutions Elementary Student’s Book”, kuras autori ir P.A. Davis un T. Falla.    Bakalaura darbā sastāv no trīs nodaļām par angļu valodas mācīšanu un uz skolēnu vērstu pieeju, kā arī  nodaļa par empīrisko pētījumu rezultātiem. Teorētiskā apskata nodaļās tiek pētīti mācību grāmtas novertējuma kritēriji, uz skolēnu vērsta mācību pieeja, un uz skolēnu vērstas pieejas uzdevumu veidi.      Bakalaura darbā tiek izmantota teorētisko avotu apkopojošā analīze, kā arī kvantitatīvā un kvalitatīvā pētniecības metode, kas ietver uz skolēnu vērstas pieejas uzdevumu analīzi abās mācību grāmatās.      Pētījuma rezultāti liecina par to, ka “Insight Elementary Student’s Book” ir vairāk uz skolēnu vērstas pieejas uzdevumu nekā “SolutionsElementaryStudent’sBook”. Tomēr “Solutions Elementary Student’s Book” piedāvā vairāk variantus katra uzdevuma veidam nekā ""Insight Elementary Studenta Book"", un katrs uzdevuma veids ir atšķirīgs katrā mācību grāmatā. Atslēgvārdi: uz skolēnu vērsta mācīšana, uzdevumu veidi, mācību grāmatas.",0
797,Intertekstualitāte ES prezidentūras pārskatos,"Intertekstualitāte ir viens no sešiem tekstualitātes standartiem. Tās ir attiecības starp tekstu un tā sastāvdaļām, kas to pilnveido. Intertekstualitātes jēdziens skaidro, ka teksti ir veidoti un pamatoti uz citiem agrāk uzrakstītiem tekstiem. Darbs pēta intertekstualitātes īpatnības Eiropas Padomes prezidentūras atskaitēs. Darba mēŗkis ir izpētīt intertekstutalitātes teoriju, izpētīt tās klasifikāciju, galvenās funkcijas un veidot stabilu pamatu empīriskās daļas pētījumam, lai pētītu intertekstuālās attiecības piecos Eiropas Padomes prezidentūra pārskatos.",0
798,Epistolārā žanra pārveide Sesilijas Ahernas romānā “Līdz varavīksnei”,"Bakalaura darbs ar nosaukumu Epistolārā žanra pārveide Sesilijas Ahernas romānā ''Līdz varavīksnei'' pēta jaunāko mediju komunikācijas līdzekļu: e-pasta un tērzēšanas ziņu ietekmi uz epistulāro žanru Sesilijas Ahernas romānā. Lai prezentētu pētījumu, tas ir sadalīts četrās nodaļās. Pirmās nodaļas mērķis ir iezīmet būtiskākos noveles elementus, kā arī stāstījuma pamatpaņēmienus. Šajā nodaļā, atsevišķas apakšnodaļas ietvaros, tiek apspriestas epistulāra žanra detaļas. Nākamājā nodaļā veidots pārskats pār cilvēku komunikācijas kultūras attīstību, kas veidojusies caur mutisko, rakstisko, drukas posmu, un bija pirms mūsdienu elektroniskā posma. Trešā un ceturtā nodaļa ir veltīta Sesilijas Ahernas noveles analīzei, ņemot vēra īpatnības, kas minētas iepriekšējās nodaļās. Papildus tiek izmantoti slavenu teorētiskās kultūras kritiķu, kā arī valodnieku viedokļi, lai pasniegtu Bakalaura darbu un sasniegtu izvirzīto mērķi.",0
799,Nenoteiksmes lietojums projektu pārskatos,"Bakalaura darba mērķis ir iznalizēt nenoteiksmes lietojumu ES fondu finansētos projektu pārskatos. Šis darbs ir aktuāls angļu valodas lietotājiem, strādājošiem Eiropas Komisijā, kas ir iesaistīti projektu pārskatu sagatavošanā un rediģēšanā. Literatūras pārskats ietver nenoteiksmes teoriju un praktisko izmantošanu, kā arī diskursa, diskursa analīzes uninstitucionālās valodas jēdzienus. Pētījuma pieeja ietver gan kvalitatīva, gan kvantitatīva pētījuma elementus. Kvalitatīvā tiek veikta izmantojot aprakstošo diskursa analīzes metodi. Tā kā katrs projekts paredz konkrētus mērķus, kas rezultātā ir jāsasniedz, mērķa apstāklis ir visbiežāk sastopamā nenoteismes funkcija projektu pārskatos. Nenoteiksmes lietojums ar salikta verbālo izteicēja funkciju parādās pēc modālajiem darbības vārdiem un nozīmē, ka konkrēta darbība ir iespējama, pareiza vai obligāta konkrēta projekta idejas realizācijai. ¬",0
800,Teikuma sākumā lietotie saistītājvārdi laikrakstu tiešsaistes publikācijās,"Ir ļoti svarīgi, lai laikrakstu raksta mērķis būtu skaidri saprotams, teksts būtu saistīts un viegli uztverams. Šajā darbā tiek analizēti teikumā sākumā lietotie saistītājvārdi un Biber et al. (1999) apstākļu vārdu klasifikācijas grupas, kā arī salīdzināti divu tiešsaistes laikrakstu raksti un tajos teikuma sākumā lietotie apstākļa vārdi. Pētījuma mērķis ir noskaidrot, vai saistītājvārdi tiek bieži lietoti tiešsaistes laikrakstu rakstos un kāda veida apstākļa vārdi tiek lietoti teikuma sākumā tiešsaistes laikrakstos. Teorētiskā daļa tiek balstīta uz Baibera et al. (1999), Līča un Svartika (2013), Halideja un Hasana (1976) un Kavaljieri (2012) pētījumiem, taču pētījuma daļa ir balstīta uz Baibera et al. (1999) teorētisko saistītājvārdu klasifikāciju. Diskursa analīzes rezultāti pierāda, ka kvalitatīvās preses tiešsaistes laikrakstā The Guardian rakstos visbiežāk lietotais teikuma sākuma apstākļa vārds ir “tomēr’’, kurš ir no Baibera et al. (1999) apstākļu vārdu kontrasta/koncesijas kategorijas, bet populārās preses tiešsaistes laikrakstā The Sun rakstos visbiežāk lietotais teikuma sākuma apstākļa vārds ir “tātad”, kurš ir no rezultātu/secinājumu kategorijas. Teikuma sākumā lietotie apstākļa vārdi visbiežāk tiek lietoti biznesa rakstos. Visvairāk teikuma sākumā lietotie apstākļa vārdi ir no Baibera et al. (1999) apstākļu vārdu kontrasta/koncesijas kategorijas.",0
801,Stāstījuma stratēģijas M.Stovera grāmatā „Situ atriebība”,"Šī bakalaura darba nosaukums ir ‘Stāstījuma stratēģija M. Stovera grāmatā Situ atriebība.’ Šis nosaukums tika izvēlēts, jo šī bakalaura darba autoram patīk zinātniskās fantastikas grāmatas. ‘Situ atriebība’ ir stāsts no Zviegžņu kariem un šī darba autors ir ieinteresēts uzzināt kā M. Stoveram ir izdevies atpoguļot notikumus grāmatā, jo G. Lukas rakstīja ‘Situ atriebība’ kā filmu. Šī bakalaura darba mērķis ir izpētīt izmantoto stāstījuma stratēģiju ‘Situ atriebība’ grāmatā, kuru sarakstījis M. Stovers. Lai varētu veikt analīzi, nepieciešamā informācija tika apkopota un literatūras avotu izpētīti. Nākošais solis ir grāmatas analīze balstoties uz apkopoto informāciju. Analīzes rezultāti atklāja, ka ‘Situ atriebības’ stāstījumā ir pazīmes, kas norāda uz fabulas esamību. Kā arī stāstījumā ir visas trīs pazīmes, kas apliecina, ka šis teksts patiešām ir stāstījums. Analizējot stāstījuma uzsvaru (focalization) arī tika atklāta nozīmīga informācija. Notikumi grāmatā tiek atspoguļoti no varoņu skatu punkta. Kā arī galvenie varoņu apraksts un uzbūve ir līdzīga. Analīzes procesā tika atklāts, ka galveno varoņu darbības un pieņemtie lēmumi ir ļoti svarīgi stāstījumā. Ņemot vērā šos analīzes rezltātus ir iespējams izdarīt secinājumus. Piemēram, galveno varoņi ir uzbūvēti un to apraksti ir ļoti līdzīgi, jo šādā veidā lasītājam var atklāt varoņu iekšējās domas un sajūtas. Galvenais secinājums ir tāds, ka stāstījuma stratēģija grāmatā ‘Situ atriebība’ ir balstīta uz varoņu darbību un izvēlēm.",0
802,Strīdīgu jautājumu risināšanas stratēģijas rakstveida saziņā jurisprudencē,"Komunikācijā ir ļoti svarīgs ir valodas lietojums, lai tās rezultātā izteiktu savas izjūtas, emocijas un domas. Mūsdienu pasaulē, juristi un viņu klienti sazinās viens ar otru, izmantojot dažādus saziņas līdzekļus. Tomēr konflikti komunikācijā dažkārt rodas un tie ir jānovērš. Zināšanas par konfliktu risināšanas stratēģijām ir palielinājusi izredzes labvēlīgi atrisināt konfliktu un palielinājusi iespējas veiksmīgi veidot un uzturēt noderīgus kontaktus un attiecības. Šis pētījums aplūko pragmatiskos, lingvistiskos un konfliktu risināšanas aspektus juridiskajā diskursā, it īpaši apdrošināšanās sfērā.  Pētījuma mērķis bija izpētīt konflikta risināšanas teoriju un stratēģiju lietojumu saziņā jurisprudencē. Pētījuma metode bija gadījuma izpētē un analīze. Divpadsmit apdrošināšanas prasības un atbildes vēstules uz tām tika iegūtas no jurista no ASV, kuras tika izvēlētas ar nolūku analizēt to saturu. Var secināt, ka visām izmantotajām konfliktu risināšanas stratēģijām ir dažādas funkcijas, bet vienots mērķis- atrisināt konfliktu. Tāpēc šī zinātniskā darba mērķis ir sasniegts",0
803,Pakārtojuma palīgteikumu lietojums laikrakstā The Irish Times,"Sintakse un pakārtojuma palīgteikumi ir pētīti dažādos diskursos, taču ir veikti tikai pāris pētījumi šajā jomā laikrakstā The Irish Times. Tāpēc šī pētījuma mērķis bija analizēt pakārtojuma palīgteikumu minētajā laikrakstā, noteikt to visbiežāk sastopamo atrašanās pozīciju teikumā un noskaidrot kādi pakārtojuma palīgteikumu veidi ir atrodami iepriekšminētajā laikrakstā. Šī pētījuma rezultāti atklāj, ka lielākajā daļā gadījumu pakārtojuma palīgteikumi atradās teikuma vidū vai beigās, taču tika atklāti tikai daži gadījumi, kad pakārtojuma palīgteikums atradās teikuma sākumā. Turklāt, vislielākais skaits piemēru finīta formā bija apzīmējoši, lai gan apstākļa pakārtojuma palīgteikumi finīta formā arī veidoja ievērojamu skaitu gadījumu. Mazākā skaitā piemēru tika atklāti nominālie pakārtojuma palīgteikumi finīta formā, bet korpuss neietvēra nevienu gadījumu ar salīdzinājuma pakārtojuma palīgteikumu finīta formā.",0
804,Britu politiķu argumentācijas stratēģijas Brexit retorikā,"Viens no būtiskākajiem notikumiem politikas sfērā ir  Eiropas Savienības referendums, kurā Lielbritānijas pilsoņi nobalsoja par Lielbritānijas izstāšanos no Eiropas Savienības. Tā kā aptauju rezultāti pirms referenduma  rādīja pretēju rezultātu, tika izdarīts pieņēmums, ka Britu politiķu retorika un runas pirms referenduma atstāja nozīmīgu iespaidu uz tā iznākumu. Maģistra darbā tika analizētas argumentācijas stratēģijas, ieskaitot lingvistiskās un kognitīvās manipulācijas līdzekļus un aiz tām slēpjošās ideoloģijas, kas iespējams tika lietoti balsotāju pārliecināšanai. Izmantojot vēsturisko diskursa analīzes pieeju, kā kritiskās diskursa analīzes veidu, kā arī korpusa lingvistisko un runu salīdzinošo analīzi, tika secināts, ka pret Brexit noskaņotie politiķi lietoja  tādas argumentācijas stratēģijas  kā draudi un briesmas, realitāte, vēsture, skaitļi un finanses, kas ļāva klausītājiem izdarīt izvēli, balsojot pret Lielbritānijas izstāšanos no Eiropas Savienības. Savukārt politiķi, kas aģitēja vēlētājus balsot par izstāšanos no Eiropas Savienības vairāk lietoja tādas argumentācijas stratēģijas kā apgrūtinājums un noslogojums, draudi un briesmas, atbildība, kā arī skaitļi, kas iespējams lika klausītājiem secināt, ka jābalso par Lielbritānijas izstāšanos no Eiropas Savienības, lai valsts atgūtu financiālo un juridisko kontroli. Tāpat tika secināts, ka Brexit atbalstošo politiķu retorikā bieži tika lietoti emocionālās manipulācijas valodas līdzekļi kā arī populistiski izteicieni, taču Eiropas Savienības atbalstošo politiķu retorikā tie visbiežāk bija saistīti ar racionālu manipulāciju. Tādējādi šķiet, ka emocionālās un manipulatīvās argumentācijas stratēģijas politiķu runās varēja ietekmēt Brexit referenduma iznākumu.  Atslēgvārdi: politiskais diskurss, Brexit retorika, kritiskā diskursa analīze, argumentācijas stratēģijas, lingvistiskā manipulācija un pārliecināšana",0
805,Ķermeņa estētika Lenijas Rifenštāles filmā “Zilā gaisma,"Lenija Rīfenštāle ir viena no ievērojamākām kinematogrāfistiem Vācijas vēsturē. Šo režisori pazīst visa pasaule, tomēr, dēļ viņas ciešas sadarbības ar Hitleru, viņas filmas nav viennozīmīgas.  Bieži tās tiek uztvertas kā nacionālsociālisma himna un apstrīdētas, taču tiek atzīta šo filmu iespaidīga estētika, kas izpaustas arī viņas citās , ar nacionālsociālismu nesaistītās filmās.  Šī bakalaura darba tēma ir ķermeņa attēlojums Rīfenštāles filmā „Zilā gaisma”(1932). Ir izskatīta arī citu režijas aspektu ietekme uz ķermeņa estētiku. „Zilā gaisma” ir pirmais režijas darbs, kas tika producēts pirms režisores iepazīšanas ar Hitleru, kas ļauj izslēgt viņa ietekmi un uztvert darbu kā Rīfenštāles personīgās vīzijas labāko piemēru.  Darba mērķis ir Rīfenštāles ķermeņa estētikas pamatprincipu noteikšana. Mērķa sasniegšanai tiek izskatītas un apkopotas galvenās tā laika tendences politikā, sabiedrībā un modē, kā arī Lenijas Rīfenštāles biogrāfija, lai saprastu, kas varētu veidot viņas individuālo estētisko vīziju.  Darba gaitā tika atklāts, ka Rīfenštāles estētiku nevar pieskaitīt pie jebkura mākslas  virziena; filmā „Zilā gaisma” ir kalnu filma, kur ir saskatāmas ekspresionisma, mistikas un „zelta divdesmito” pazīmes. Filma ir autobiogrāfiska; pati Rīfenštāle identificēja sevi ar „Zilās gaismas” galveno varoni Juntu. Režisores uzskatus un sapratni par skaistumu pārsvarā ir veidojuši sports, deja un pasakas. Arnolds Fanks, kura kalnu filmās pirms režisores karjeras uzsākšanas ir filmējusies Lenija Rifenštāle, ir iemācījis viņu darbam ar tehniku un filtriem, kā arī mantojis viņai kalnu motīva skaistuma saskatīšanas spēju. Kopumā Rīfenštāles estētiku var raksturot kā „pārspīlēšanu”, jo ar attēlojuma un estētisko līdzekļu palīdzību tā hiperbolizē filmas sižeti un jēgu.",0
806,Humora loma reklāmā,"Valodai ir būtiska loma mūsdienās, jo to izmanto dažādiem mērķiem. Lai gan lielākā pētījumu daļa ir saistīta ar valodas lietojumu profesionālos rakstos un runās, šis darbs pievērsa uzmanību valodas lietojumam reklāmas diskursā. Tā kā reklāmas jēdziens visbiežāk ir pētīts mārketinga jomā, šī darba mērķis bija uzzināt, kāda ir humora loma drukātā reklāmā. Darbs fokusējās uz modificēto iespraudumiem izmantošanu smieklīgās reklāmās, jo šis instruments ietver netiešo nozīmi. Par pētniecības metodēm tika izmantoti gadījuma analīzes pētījums ar kvantitatīvās analīzes elementiem, kā arī modificēto iespraudumu diskursa analīze. Par šī darba korpusu tika izvēlētas 272 smieklīgas reklāmas. Pētījuma laikā tika atklāts, ka tikai 11 reklāmas no 272 saturēja modificēto iespraudumu. Turklāt divās reklāmās humors tika izmantots ne tikai uzmanības piesaistīšanai, bet arī pārliecināšanai kādas darbības veikšanā vai preces iegādāšanās.",0
807,Oskars Šindlers – varonis? Patiesība un izdoma Spīlberga filmā,"Šis bakalaura darba nosaukums ir “Oskars Šindlers – varonis? Patiesība un izdoma Spīlberga filmā”. Šī darba temats ir Oskara Šindlera varonība Otrās pasaules kara laikā, glābjot ebrejus no iznīcināšanas. Darba mērķis ir pierādīt Šindlera varonību, glābjot ebreju dzīvības. Sekmīgu fabrikas vadīšanu viņš samaina pret vairāk nekā tūkstoš ebreju glābšanu, labi apzinoties, ka var iekļūt par to cietumā vai pat saņemt nāvessodu. Teorētiskajā daļā tiek aplūkota ebreju tautas vēsture Vācijā, Oskara Šindlera biogrāfija un filmas/grāmatas Šindlera Saraksts analīze. Praktiskajā daļā tiek salīdzināti filma un grāmata, kā arī tiek salīdzināta Oskara Šindlera personības atspoguļošana tajos. Pētījumā procesā noskaidrots, ka Oskars Šindlers parādīja īstu varonību, palīdzot vairāk kā tūkstoš cilvēkiem saglabāt savu dzīvību Holokausta laikā, apstākļos, kad tas viņam pašam varēja beigties ar cietumu vai pat nāvessodu.",0
808,"Atslēgvārdi diskursā par bēgļu jautājumu vācu, latviešu un krievu elektroniskajos ziņu portālos (2015-2016)","Maģistra darba tēma ir „ Atslēgvārdi diskursā par bēgļu jautājumu vācu, latviešu un krievu elektroniskajos  ziņu portālos (2015-2016)”.   Darba mērķis bija noteikt, kādi valodiskie līdzekļi parādās tiešsaistes ziņu portālos par ""bēgļu"" tēmu. Šajā darbā pētījums balstās uz vēsturi, statistiku, likumdošanu, aptaujas rezultātiem un atslēgvārdiem, kas tiek prezentēti online ziņu portālos spiegel.de, delfi.lv, delfi.ru, aprakstot attieksmi pret bēgļu integrācijas procesu no Latvijas un Vācijas politiķu un iedzīvotāju perspektīvas, kā arī aprakstot adaptācijas procesu no bēgļa viedokļa. Pētījuma gaitā tika secināts, ka, Vācijas online ziņu portāls spiegel.de sniedz sīkāku informāciju salīdzinājumā latviešu un krievu portālu delfi.lv un delfi.ru par bēgļu integrācijas procesu, kā arī plašāku informāciju par bēgļu nākotnes plāniem un perspektīvām Eiropā. Tā rezultātā Vācijas pilsoņi ir vairāk gatavi gaidāmajai situācijai un ir viesmīlīgi un atbalstoši atšķirībā no Latvijas iedzīvotājiem, kuriem ir izteiktāka kultūras barjera neatkarīgi no etniskās piederības. Maģistra darba autore ir nonākusi pie secinājuma, ka pamatojoties uz šo informāciju, ir svarīgi paplašināt plašsaziņas līdzekļu lomu, jo tie funkcionē kā starpnieki, lai vienkāršotu un izskaidrotu visus juridiskos, politiskos, psiholoģiskos un citus aspektus situācijā ar bēgļiem pēdējos gados un lai tādējādi samazinātu, nevis pastiprinātu bēgļu krīzes izpausmes.",0
809,Lietišķo prezentāciju neverbālā aspekta analīze,"Lietišķās prezentācijas ir saziņas veids starp produkta ražotāju un patērētāju. Lai piesaistītu potenciālo klientu, produktu prezentētājiem jābūt kompetentiem verbālās un neverbālās saziņas līdzekļu ziņā. Šī bakalaura darba mērķis ir analizēt kā trīs pieredzējuši Apple kompānijas prezentētāji izmanto neverbālās komunikācijas līdzekļus runā. Lai sasniegtu izvirzīto darba mērķi, izvēlētas pētniecības metodes ir literatūras apskats un gadījuma izpēte. Darba teorētiskajā daļā tiek analizēti šādi neverbālās komunikācijas kodi: ķinēsika (žesti, ķermeņa pozas, sejas izteiksmes), acu kontakts un izskats. Empīriskajā daļā autore atklāj, kuri neverbālās komunikācijas līdzekļi biznesa prezentācijās ir izmantoti visbiežāk.",0
810,Valodas izvēle tirdzniecības zīmēs,"Valoda ir nozīmīga ikdienas komunikācijas daļa. Uzņēmēji to izmanto, lai paustu savus biznesa mērķus un idejas. Viens no svarīgākajiem kompānijas aspektiem ir tās zīmola attēls; tā ir pirmā lieta, kas reprezentē kompāniju un ļauj tai tikt uztvertai kā labam pakalpojuma sniedzējam potenciālo klientu acīs. Lai zīmols būtu juridiski aizsargāts, tam ir jābūt reģistrētam kā tirdzniecības zīmei. Pētījuma mērķis ir noskaidrot, kādus lingivistiskos un paralingvistiskos līdzekļus pakalpojumu sniedzēji Baltijas valstīs izmanto tirdzniecības zīmēs. Lai veiksmīgi veiktu pētījumu, tika analizētas 45 tirdzniecības zīmes, kuras ir reģistrētas Baltijas valstu Patentu iestādēs. Gandrīz visas analizētās tirdzniecības zīmes ir aprakstošās tirdzniecības zīmes. Lai izveidotu īpašus tirdzniecības nosaukumus, tiek izmantots tāds morfoloģiskais vārdu veidošanas līdzeklis kā salikteņi. Turklāt, lai tos padarītu īsākus, tiek izmanotas abreviatūras; aliterācija tos padara lasītājam draudzīgus. Lai nodotu savas vērtības un uzskatus, kompānijas izmanto dažādas krāsu kombinācijas. Pētījumā tika apskatīti dažādi lingvistiskie un paralingvistiskie komunikācijas līdzekļi, un tika konstatēts, ka tirdzniecības zīmju īpašnieki izvēlas ļoti dažādus risinājumus, lai komunicētu ar klientiem caur tirdzniecības zīmēm. Turklāt, ierosināšās tirdzniecības zīmes ļauj komunicēt ar klientiem daudz efektīvāk kā citu veidu tirdzniecības zīmes pakalpojumu sektorā Baltijas valstīs.",0
811,"Brexit atspoguļojums ""The Guardian"" mājaslapā","Lielbritānijas un Ziemeļīrijas Apvienotās Karalistes lēmums sasaukt referendumu par tās turpmāko likteni Eiropas Savienībā, ir piesaistījis pastiprinātu starptautisko uzmanību. Tika radīts jaunvārds, lai apzīmētu AK izstāšanos no ES – Brexit. Pētījums tika izstrādāts, lai izvērtētu, kā Brexit tika atspoguļots vienā no masu mediju avotiem. Ietekmīgais britu laikraksts The Guardian tika izvēlēts kā avots pētījuma korpusam. Empīrisko datu analīze tika balstīta uz R. Vodakas diskursa-vēsturiskās pieejas teorētiskajām atziņām, pievēršoties The Guardian vispārējāi nostājai pret Brexit. Lingvistiskās analīzes metodoloģisko rāmi veido četras diskursa-vēsturiskās pieejas stratēģijas: nosaukšana, apgalvošana, perspektivizācija, rāmējums vai diskursa reprezentācija, un pastiprināšana vai mīkstināšana. Šī pētījuma rezultātā tika secināts, ka The Guardian nepārprotami ir Eiropas Savienību atbalstošs laikraksts, kura mērķis bija pārliecināt tā lasītājus balsot, lai paliktu ES. Lai gan laikraksts atzina, ka Eiropas Savienībai nesen bija grūtības vairāku problēmu dēļ, laikraksts aizstāvēja ideju, ka Apvienotā Karaliste būtu stiprāka Eiropas Savienībā. Tāpēc Brexit izvēle tika pasniegta kā kaitējoša AK ekonomikai un iedzīvotājiem. Izmantotie līdzekļi katrā no četrām stratēģijām veicināja negatīvu Brexit tēla izveidi.",0
812,Kara reprezentācijas Čanga-reja Lī romānā „Pakļautais”,"Bakalaura darba mērķis bija analizēt kara reprezentācijas Čanga Reja Lī romānā “Pakļautais”. Darba empīriskais pētījums ir veltīts kara reprezentācijai, kas ir attēlota ar romāna trīs galvenajiem varoņiem, kā arī Lī kara attēlojumam kā pastāvīgai daļai no vēstures. Darba teorētiskais pētījums apraksta Amerikāņu kara romāna žanru, sniedz pārskatu par mūsdienu Āzijas amerikāņu literatūras lomu un galvenajām tēmām, koncentrējoties uz dažiem autoriem, un priekšstatu par Korejas karu kā aizmirsto vai nezināmo karu. Bakalaura darba izpētē izmantots kvalitatīvā pētniecības metode – rūpīga teksta lasīšana. Kara reprezentācijas analīze atklāja, ka “Pakļautais” atšķiras no standarta postmodernisma Amerikas kara romāna.",0
813,Semantiskās makrostruktūras rakstos par Maltas prezidentūru Eiropas Savienības Padomē,"Kognitīvās psiholoģijas pētījumi izceļ tematu kā galveno teksta elementu, ko cilvēka prāts atceras, tādēļ ziņu rakstu par politiski nozīmīgiem notikumiem, kā ES prezidentūra, semantiskās makrostruktūras norāda uz šī notikuma prioritātēm un veido sabiedrības viedokli par apspriestajiem jautājumiem. Šī pētījuma mērķis ir apskatīt ziņu rakstu par Maltas prezidentūru ES Padomē semantiskās makrostruktūras ar diskursa analīzes palīdzību un novērtēt Padomes izvirzīto prioritāšu atbilstību tēmām, kas tiek minētas prezidentūras oficiālajā tīmekļa vietnē publicētajos rakstos. Pētījuma rezultāti liecina, ka vairākums rakstos iekļauto semantisko makrostruktūru attiecas uz ES administrāciju, migrāciju un drošību, tomēr daļa ES prezidentūras nosprausto prioritāšu nav pietiekami apskatītas.",0
814,Verbālo un neverbālo līdzekļu lietojums sociālajā saziņā,"Komunkācija ir informācijas nodošana, izmantojot dažādus lingvistiskos un nelingvistiksos līdzekļus. Komunikācijai var būt dažādas formas, tā var būt saruna starp mīlētājiem, formāla vēstule vai pat reklāmas kampaņa. Reklāma satur daudz informācijas, un katras reklāmas galvenais mērķis ir nodot šo informāciju auditorijai. Tiek izmantoti dažādi līdzekļi, kas palīdz nogādāt informāciju adresātam. Līdzekļi, kuri nogādā informāciju auditorijai, var tik iedalīti divās grupās: verbālie un neverbālie līdzekļi. Verbālie komunikācijas līdzekļi ietver valodu, kura tiek izmantota vēstījumā, kamēr neverbālie līdzekļi ir bezvārdu līdzekļi, kuri tiek izmantoti, lai sasniegtu auditoriju. Šī pētījuma mērķis ir uzzināt, kā tiek nodota ar lingvistisko kun nelingvistisko līdzekļu palīdzību drukātajā reklāmā. Lai veiksmīgi veiktu pētījumu, tika izvēlētas 40 drukātās reklāmas, kuras kuras attiecas uz sociālajām problēmām. Verbālo līdzekļu analīze ir iedalīta dažādos līmeņos: fonoloģiskajā, leksiskajā, sintaktiskajā un semantiskajā līmenī. Pēcāk, reklāmās tika analizētas krāsas. Pētījuma rezultāti iecina, ka reklāmās tiek izmantoti daudz lingvistiskie un nelingvistiskie līdzekļi, kuri palīdz atklāt to nozīmi un to nodot auditorijai. Piemēram, lai reklāmas vēstījumu padarītu spēcīgāku un interesantāku, lielā reklāmu daļā tiek izmantota aliterācija, darbības vārdu frāzes un izsaukuma teikumi. Turklāt, lai nodotu reklāmas ideju, tiek izmantotas dažādas krāsas. Piemēram, pelēka krāsa norādīja uz sērām, kas ir tipisks reklāmām par sociālām problēmām. Sarkana krāsa reizēm ir izmantota, lai pievērstu mērķauditorijas uzmanību. Nobeigumā var teikt, ka, lai iegūtu precīzākus datus, būtu nepieciešāma veikt tālāku izpēti.",0
815,Britu un amerikāņu humora pragmatiskā nozīme svešvalodas lietotāja skatījumā,"Bakalaura darbs pēta britu un amerikāņu humora pragmatisko nozīmi svešvalodas lietotāja skatījumā. Darba mērķis ir analizēt, kā humora sociokulturālais konteksts ietekmē netiešo nozīmi svešvalodas lietotāja skatījumā. Darba teorētiskā daļa aplūko pragmatiku kā lingvistikas nozari ar uzsvaru uz pragmatisko kļūdu, turklāt teorētiskā daļa apskata arī humora konceptu. Darba praktiskā daļa ir sadalīta divos soļos. Pirmkārt, pragmatiskās nozīmes analīze izvēlētos britu un amerikāņu humora piemēros. Un otrkārt, fokusa grupu diskusijas, kur to dalībniekiem tika lūgts izskaidrot pragmatisko nozīmi izvēlētajos piemēros. Rezultāti atklāj, ka svešvalodas lietotāji labāk izprot amerikāņu humoru, jo britu humors pieprasa papildu zināšanas par britu kultūru, turklāt plaši lietotā ironija bieži tiek neievērota.",0
816,Vietvārdi un to kultūrnozīme,"Vietvārdus var uzskatīt par ziņojumiem, kuri, lai gan darināti pirms daudziem gadu simtiem, joprojām sevī ietver informāciju par tā laika apkārtni – par dabas objektiem, upēm, celtnēm un cilvēkiem. Vietvārdus savā ikdienā lieto visu vecumu un tautību cilvēki. Latvijas vietvārdus ir darinājuši dažādu tautību cilvēki – gan krievi, gan lībieši, gan vācieši un somi. Tā kā Latvijas atrašanās vieta kartē ir izdevīga, vācu un krievu valodas ir ietekmējušas Latvijas vietvārdus īpaši daudz.  Lai atklātu Latvijas vietvārdu nozīmes, līdztekus pētījuma lingvistiskajam ievirzienam, tika veikts starpdisciplinārs pētījums, kurš ietver sevī dažādus antropoloģiskās lingvistikas aspektus. Pētījuma mērķa noskaidrošanai, t.i., kā vietvārdu nozīme ir tikusi veidota no antropoloģijas un sociolingvistikas skatupunkta, tika analizēti 130 vietvārdi. No iegūtajiem datiem tika sastādīta klasifikācija, kurā tika izšķirtas galvenās lingvistiskās iezīmes Latvijas vietvārdos. Lielākā daļa Latvijas vietvārdu ir darināti, lai aprakstītu tiem apkārt esošo vidi un netālu esošos dabas objektus. Līdztekus lingvistiskajiem faktoriem, kas ir ietekmējuši vietvārdu rašanos un izcelsmi Latvijā, jāmin mitoloģija, vietējie iedzīvotāji, dažādas kultūras, reliģija, profesijas un dažādi ēdieni. Var secināt, ka Latvijas vietvārdi tiešā veidā atspoguļo latviešu kultūru, vērtības un uzskatus.",0
817,Terminoloģijas pārnese ar lietu tiesībām saistītu dokumentu tulkojumos no angļu valodas latviešu valodā,"Lietu tiesības ir būtisks koncepts, kas apzīmē dzīves telpu, valdījumu un iesaistīto pušu tiesiskos pienākumus un saistības. Pieaugošā globalizācijas ietekme pieprasa tādu terminoloģisko ekvivalentu nepieciešamību, kas nodrošinātu to pašu ietekmi un tiesiskās sekas gan oriģinālvalodā, gan mērķa valodā. Šī pētījuma mērķis ir apskatīt, vai juridiskās ekvivalences princips ir ievērots ar lietu tiesībām saistītas terminoloģijas pārnesē no angļu valodas latviešu valodā. Šī analīze izmanto kvalitatīvo pētījuma metodi, izvērtējot ar lietu tiesībām saistītu terminu nozīmi, funkciju un lietojumu. Rezultāti norāda uz to, ka izvēlētie termini seko juridiskās ekvivalences principam, uzsverot kultūras un vēsturiskās attīstības svarīgumu, it īpaši terminiem, kas lietoti dažādās tiesību sistēmās.",0
818,Amerikāņu un meksikāņu viedoklis par  „amerikāņu sapni”,"Bakalaura darba tēma ir uzzināt Amerikāņu un Meksikāņu viedokļus par ""Amerikāņu sapni"", kuri atspoguļojas filmās, kā arī, to kā Amerikāņu sapnis ir uztverts filmās ""Ziemeļi"" (1984) un ""Tiekšanās pēc laimes"" (2006). Galvenais uzdevums bija analizēt filmas, lai redzētu kā Amerikāņu sapnis tiek panākts abām nācijām. Papildus, šim uzdevumam tika arī uzsvērti Amerikāņu sapņa elementi, kas raksturo šo fenomenu. Pētījumā viens no uzdevumiem bija atrast Amerikāņu sapnim pašu piemērotāko definīciju un elementus kas to veido. Tas tika paveikts lasot dažādu autoru grāmatas un rakstus, kuri diskutē par šo tēmu. Bakalaura darbā tika izmantotas pētīšanas metodes, tādas kā, bibliotēkas pētījumi un filmu, attēlu un kinematogrāfiskās reprezentācijas metodes, lai spētu izprast nepieciešamo informāciju par doto tēmu. Atbilstošai informācijai tika izmantotas Džima Kullena (2004), Baraka Obamas (2006), Džeimsa Truslova Adamsa (1931), Hedriksa Smita (2012), Roberta D. Putnama (2015) grāmatas un raksti. Filmu, attēlu un kinematogrāfiskās reprezentācijas analīze tika izmantota, lai izvērtētu notikumu attēlojumu. Pētījuma rezultāti un secinājumi atklāj Amerikāņu sapņa definīciju un tā galvenos elementus, kā arī, tā atainojumu filmās.",0
819,Dalītā pilsētvides telpa un skeitborda subkultūra tajā,"Maģistra darba mērķis ir pētīt kā sabiedrība piedzīvo un dala publisko telpu pilsētas vidē un kā šīs sadzīves rezultātā tiek konstruētas tās dalībnieku sociālās identitātes. Par galvenajām pētījuma vietām izvēlēti laukumi pie Latvijas Nacionālas bibliotēkas un Latvijas Nacionālā mākslas muzeja, kā arī dažas no skaitbordistu biežāk izmantotajām Rīgas ielām. Darba teorētiskais ietvars ir balstīts M. Rodmanas idejā, ka tā pati telpa iegūst dažādas nozīmes caur tās lietotāju pieredzēm, kā arī S. Lovas telpas sociālās telpas konstruēšanas definīcijā, kur nozīme tiek piešķirta caur cilvēku pieredzēm šajā telpā¬. Pētījums ir veikts analizējot lauka novērojuma un interviju laikā iegūtos datus. Lauka darba rezultāti norāda, ka Rīgas pilsētai vajadzētu ciešāk sadarboties ar skeitborda kopienu, jo tai ir dziļa ietekme uz jauniešu interešu veidošanās un dzīvesstila izvēles procesiem un tai ir liela nozīme mikrorajonu padarīšanā par drošāku vidi, kurā to iedzīvotājiem nodoties aktīvam dzīvesveidam.",0
820,Viļakas izloksnes skaņas un formas,"Maģistra darbā  Viļakas izloksnes skaņas un formas  aprakstīta augšzemnieku  dialekta Ziemeļlatgales dziļo izlokšņu grupas Viļakas izloksne, akcentējot tās  savdabīgo fonētiku un morfoloģiju, kas atšķiras no LLV un latgaliešu rakstu valodas. Pilnvērtīgai vārdu nozīmju šķiršanai šeit rakstu valodā būtu jālieto trīsreiz vairāk mīksto līdzskaņu, nekā LLV, un divreiz vairāk patskaņu un divskaņu, starp kuriem ir tādi, kādu nav apkārtējās baltu un slāvu valodās. Autors ir aprakstījis Viļakas izloksnes fonētiku kā sistēmu, definējis vairākas papildus skaņas un ieteicis to apzīmēšanai burtu zīmes. Izloksnes leksikas piemēri, kas pierakstīti ar  precizētas ortogrāfijas palīdzību, darbā rādīti visās locījumu formās, kas ļauj uzskatāmi novērtēt  aprakstāmās izloksnes morfoloģijas īpatnības.",0
821,"Mūsdienu krievu romāna žanrs literārās balvas ""Krievu Bukers"" kritiskajā diskursā.","Darbs ir veltīts mūsdienu krievu romāna žanra pētījumam literārās balvas „Krievu Bukers„ kritiskā diskursā par 2014-2015 g. Nospraustā mērķa sasniegšanai darba autore izpētījusi pastāvošus literatūrzinātniskos un kritiskus darbus, kas veltīti romāna kā žanra problemātikai, mūsdienu romāna pētīšanas problēmām un romāna žanra attīstības tendencēm, mūsdienu kritiska diskursa problēmām.  Par mērķi darbā kalpo romāna žanra attīstības tendēnču atklāšana. Pirmajā daļā ir izklāstāmi teorētiski pamatjautājumi, kuri ir nepieciešami pētījumam. Otrajā, saskaņā ar liktajiem uzdevumiem, ir izklāstāma kritiska informācija par mūsdienu romāna žanra attīstības virzieniem un tendencēm. Trešajā nodaļā tiek veikta apbalvoto romānu struktūras elementu, kas it izcelti kritiskā diskursā priekš padziļinātas praktiskās analīzes.  Pētījums var ieinteresēt filologus, kas nodarbojas ar līdzīgu problemātiku, kā arī visus lasītājus, kurus interesē šis jautājums.",0
822,"Izpratne par ""unisex"" kā modes dizaina kategoriju Latvijas sabiedrībā","Maģistra darbā “Izpratne par unisex kā modes dizaina kategoriju Latvijas sabiedrībā” atklātas idejas par sociālā sevis definēšu caur apģērbu un daudzās apģērba interpretācijas iespējas sociālās identitātes konstruēšanā. Darbā tiek apskatītas modes dizaina pamatdefinīcija, unisex apģērba kategorijas vēsture un nozīme mūsdienās. Pētījuma mērķis ir izprast, kāpēc unisex apģērbs liek domāt par dzimtes noteiktām kategorijām un ko šāda apģērba izvēle liecina par lietotāja sociālo identitāti? Pētījuma rezultāti norāda, ka patēriņš drīzāk ir sociāls kā racionāls un  atspoguļo kulturāli konstruēto lietu izvēles kārtību. Dizaina produkts ir papildināts ar dažādiem kultūras simboliem, kas tam piešķir pievienoto vērtību, tādējādi to padarot par iekāres objektu lietotāja vidū. Savukārt šī “pievienotā vērtība” tiek izmantota personas sociālas identitātes konstruēšanā. Unisex dizaina kategorijas kontekstā tiek runāts par sievišķā dekonstrukciju apģērbā un heteronormativitātes jēdzienu, kas izgaismo unisex apģērba dubultos standartus.   Atslēgas vārdi: unisex, modes dizains, apģērbs, patēriņš, identiāte",0
823,Bohēmas atspoguļojums latviešu literatūrā(1918-1945): indivīda brīvības diskurss,"Maģistra darbā „Bohēmas atspoguļojums latviešu literatūrā (1918—1945): indivīda brīvības diskurss” aplūkots, kā dažādu latviešu autoru daiļradē tiek attēlota bohēma un ar to saistītais. Galvenais mērķis ir noskaidrot, vai latviešu literatūrā atspoguļotā bohēma padara bohēmas pārstāvi jeb indivīdu brīvu. Maģistra darba četrās nodaļās ietverti tādi latviešu autori kā Eduards Veidenbaums, Edvarts Virza, Anšlavs Eglītis, Kārlis Zariņš, Aleksandrs Čaks, Austra Skujiņa. Maģistra darba pirmajā nodaļā sniegts plašs ieskats bohēmas attīstībā no 19. gadsimta vidus līdz pat mūsdienām, kas palīdz vieglāk analizēt attiecīgos literāros darbus. Maģistra darbā izmantota biogrāfiskā un salīdzināmā pētniecības metode.",0
824,Nekonsekvences cittautu īpašvārdu atveidē,"Maģistra darbā ""Nekonsekvences cittautu īpašvārdu atveidē"" skatīta cittautu īpašvārdu atveide, tuvāk pievēršoties arābu, sengrieķu, angļu un franču īpašvārdiem. Aktualizēts jautājums par konsekvences trūkumu, kā rezultātā īpašvārdam rodas paralēlvarianti. Tas pazemina valodas kultūru un izteiksmes skaidrību, dažkārt apgrūtina atpazīšanu un var pat sniegt dezinformāciju. Problemātikā izvērsts vēsturiskais aspekts un situācijas apraksts mūsdienās. Kaimiņvalstu pieredzes iepazīšanai veikts ieskats lietuviešu un igauņu valodas atveides praksē. Analizējot īpašvārdus, vērtēta valodnieku izstrādāto atveides principu realizācija tekstos, skaidroti nekonsekvenču cēloņi, vērtēti risinājumi. Secināts, ka nekonsekvenču cēloņi ir vairāki: starpniekvalodu ietekme, indivīda valodas izjūta, balstīšanās agrākās tradīcijās. Problēmas rada nekorekta patskaņu kvantitātes norāde, oriģinālvalodas izrunai neatbilstošu līdzskaņu lietojums, grafiskas nekonsekvences.",0
825,Groteska Marģera Zariņa un Andra Jakubāna prozā,"Maģistra darba „Groteska Andra Jakubāna un Marģera Zariņa prozā” mērķis ir izpētīt abu autoru groteskas elementu realizāciju un to nozīmi prozas darbos. Abi autori ir spilgti sava laika (20.gs. 60.–80. gadu) pārstāvji latviešu literatūrā. To netradicionālais skatījums uz pasauli un cilvēkiem paver jaunus impulsus uz neviennozīmību tekstos. 20.gs. 60.–80. gados latviešu kultūrtelpa, arī literatūra pastāvēja padomju režīma apstākļos, kuros autori tika kontrolēti no varas pārstāvju puses, kā arī literatūra cieš no pašcenzūras.  Jebkurš autors apzinās, ka ideoloģiski nepiemērotus tekstus vai to fragmentus no darba var izņemt, tādēļ jau laikus sāk sevi ierobežot. Abu rakstnieku proza tiek saistīta ar groteskas paņēmieniem, kas nav plaši izmantota parādība latviešu autoru tekstos. Darbs strukturēts piecās daļās daļās – to veido kultūrvēsturiskā, teorētiskā un tekstu praktiskā analīze.",0
826,Kopulatīvie salikteņi latviešu valodā,"Maģistra darba „Kopulatīvie salikteņi latviešu valodā” mērķis ir iepazīties ar teorētiskiem pētījumiem par kopulatīviem salikteņiem, aprakstīt to nozīmi. Darbā ietvertas trīs nodaļas, kurās terminoloģiskā un tipoloģiskā aspektā aprakstīti kopulatīvi salikteņi latviešu un cittautu valodniecībā, veikta to funkcionāla analīze, balstoties uz B. Velhli pētījumiem, kā arī pētīta kopulatīvo salikteņu un defissavienojumu tuvība, un ar tiem saistītā problemātika latviešu valodā. Defissavienojumi latviešu valodniecībā tradicionāli netiek dēvēti par salikteņiem, lai arī tie funkcionē kā salikteņi. Tie ir aktuāli terminoloģijas izstrādē, tāpēc piemēri ekscerpēti no terminoloģijas un citām interneta vietnēm. Secināts, ka latviešu valodā kopulatīvu salikteņu ir vairāk kā tradicionāli pieņemts uzskatīt, jo nereti tie pielāgojušies citām valodas vienībām.",0
827,Indijas Republikas un Eiropas Savienības valodas politikas salīdzinājums,"Maģistra darba „Indijas Republikas un Eiropas Savienības valodas politikas salīdzinājums” mērķis ir aplūkot Indijas Republikas kā multilingvālas valsts un Eiropas Savienības kā pārnacionāla veidojuma valodu situāciju un salīdzināt abu valstisko veidojumu valodas politikas raksturīgākās iezīmes. Pētījumu papildina izvērsts Indijas Republikas un Eiropas Savienības vēsturiski sociālpolitisks fons, kas valodas politiku un valodu situāciju ļauj vērtēt no dažādiem skatpunktiem, kā arī ilustrē atšķirīgus aspektus (juridiskus, lingvistiskus, vēsturiskus, politiskus, ekonomiskus, sociālus un etnodemogrāfiskus), kuri ietekmē valodas ideoloģiju, praksi un pārvaldību un ir ņemami vērā gan valodas politikas pētniecībā, gan plānošanā.",0
828,Imperatīvs un tā apkaime latviešu valodā,"Maģistra darba temats ir „Imperatīvs un tā apkaime latviešu valodā”. Darba mērķis ir izpētīt apkaimes lomu imperatīva izteikšanā. Ar terminu imperatīvs šajā pētījumā saprasta – ne tikai pavēles izteiksme, bet plašāka nozīmju grupa – imperatīvs var būt jebkurš izteikums, kas izsaka teksta autora gribu, lai notiktu vai tiktu pārtraukta kāda darbība. Ar terminu apkaime tiek saprasti valodas līdzekļi, kas atrodas izteikumā un kopā ar citiem veido vai niansē izteikuma nozīmi. Maģistra darbs sastāv no sešām nodaļām un vairākām apakšnodaļām. Pirmajā nodaļā vispārīgi aplūkots imperatīva jēdziens, tā semantika un izteikšanas līdzekļi latviešu valodā. Otrajā nodaļā aplūkoti valodas līdzekļi, kas visbiežāk sastopami imperatīva apkaimē. Pārējās četrās nodaļās autore analizējusi atsevišķas imperatīva semantiskās grupas un to apkaimi.",0
829,Vladislava  Nastavševa režija (2014-2016) žanra un stila aspektā,"Bakalaura darbā ir aplūkotas režisora Vladislava Nastavševa iestudētās izrādes Latvijas teātros laika posmā no 2014. līdz 2016. gadam. Kopā analizētas 6 izrādes no 4 dažādiem Latvijas teātriem, sākot ar Mihaila Kuzmina romāna „Peldošie — ceļojošie“ iestudējumu Jaunajā Rīgas teātrī 2014. gadā un beidzot ar tā paša romāna otrās daļas iestudējumu Dailes teātrī 2016. gadā. Bakalaura darba mērķis ir analizēt V. Nastavševa režiju žanra un stila aspektā. Darbā pētīta žanru vēsturiskā attīstība, meklēta stila vispārīgā definīcija un nozīme teātrī, kā arī mēģināts sistematizēt un raksturot V. Nastavševa izrādes minētajos aspektos. Izdarīti vispārīgi secinājumi par žanru attīstību, stila ietekmēm. Analizētas ne tikai režisora izrādes, bet arī viņa darba stils. Veikta pētāmo izrāžu semiotiskā analīze, lai raksturotu to stilu, pamatotu žanrisko piederību.",0
830,Jaunie autori latviešu padomju literatūrā: literārās darbības sākums totalitārā režīma apstākļos( 1945-1956),"Maģistra darbā raksturotas kultūrpolitikas galvenās nostādnes totalitārā staļinisma laikā un t. s. atkušņa perioda sākumā Latvijas PSR, aplūkota Latvijas Padomju rakstnieku savienības Komisijas darbam ar jauniem autoriem, Jauno Autoru apvienību, literāro konsultantu darbība. Gunāra Priedes luga, Vizmas Belševicas, Ojāra Vācieša debijas krājumi uzrāda kvalitatīvas pārmaiņas latviešu padomju literatūrā 20. gs. 50. gadu vidū, ārēji saglabājot saikni ar sociālistiskā reālisma atzītajām shēmām un motīviem. Pētījumā apkopoti jauno autoru daiļrades vērtējumi periodiskajos izdevumos “Literatūra un Māksla” un “Karogs”, pētīti Latvijas Valsts arhīvā pieejamie Latvijas Padomju rakstnieku savienības fonda dokumenti. Izmantojot publicēto memuārliteratūru, iezīmēts jauna autora psiholoģiskais portrets totalitāra režīma apstākļos.  Atslēgvārdi: jaunie autori, totalitārais režīms, latviešu padomju literatūra, sociālistiskais reālisms, Hruščova “atkušņa” periods, kultūrpolitika",0
831,Ceļa motīvs Kārļa Skalbes pasakās,"Bakalaura darbā pētīts ceļa motīvs Kārļa Skalbes pasakās, ceļu pētot ne vien kā fizisku vienību, bet arī uzlūkojot to filozofiski — kā ētisku un estētisku kategoriju. Darbā aplūkoti literārās pasakas pirmssākumi un žanra spilgtākie izkopēji Eiropā, sniegts ieskats 19. gadsimta beigu raksturīgākajos ceļa motīva pārstāvjos, kā arī minēts par tā aizsākumiem latviešu literatūrā. Ceļš Kārļa Skalbes pasakās analizēts ne vien kā fiziski notiekošs ceļojums, bet arīdzan kā garīgs un dvēselē notiekošs pārmaiņu ceļš, nereti pat vairāk ireālajā nekā reālajā pasaulē notiekošs. Ar ceļam raksturīgāko pieturas punktu akcentiem analizēts Skalbes personāžu ceļš, uzsverot, kā konkrētas ētiskās izvēles situācijas ietekmē pasaku personāžu pozicionēšanos.",0
832,Terminu resursu pieejamība mārketinga nozarē,"Maģistra darba mērķis ir apkopot informāciju par terminu resursu pieejamību mārketinga nozarē. Darba teorētiskajā daļā tiek analizētas dažādas mārketinga jēdziena definīcijas un termina “mārketings” interpretācijas, ka arī autore sniedz ieskatu terminoloģijas teorijā un attīstībā Latvijā, īpašu uzmanību pievēršot Latvijas Zinātņu akadēmijas Terminoloģijas komisijas darbam. Tā kā autore ir izvirzījusi hipotēzi, ka terminu resursi mārketinga nozarē nav pilnīgi, darba empīriskajā daļā, lai sagatavotu kvalitatīvu pārskatu par pieejamiem resursiem, tika aptaujāti septiņi nozares speciālisti par terminu resursu pieejamību. Darba noslēgumā ir septiņu interviju kopsavilkums un saraksts ar terminu resursiem, kā arī secinājumi un ierosinājumi.",0
833,Terminoloģijas problēmas tulka darbā digitālās mākslas jomā,"Pētnieciskā darba mērķis ir apkopot un analizēt digitālās mākslas terminus, lai uzzinātu kādas terminoloģijas problēmas ir sastopamas latviešu digitālās mākslas terminoloģijā un kā tās ietekmē tulka darbu. Mutiskajā tulkošanā termini tiek skatīti, kā saziņas un funkcionālas vienības. Teorētiskajā daļā ir iekļauta autora veidotā pētījuma metode. Termini ir atlasīti no tehniskajiem blogiem, kurus ir publicējis datorprogrammatūru izstrādes uzņēmums Autodesk. Tika izvēlēti 19 blogu ieraksti, kas bija publicēti laika posmā no 2017. g. 20. februāra līdz 2017. g. 20 aprīlim. Tika atlasīti un analizēti 109 termini, kuri ir iekļauti terminu sarakstā. Pētījuma rezultāti liecina, ka problēmas digitālās mākslas terminoloģijā galvenokārt izraisa paralēlismi, aizguvumi un nepietiekama standartizācijas prakse.",0
834,Transkreācija reklāmas materiālos Latvijā,"Pirms Industriālās revolūcijas reklāma bija fenomens, kas izplatījās vietējā mērogā, taču mūsdienās reklāmdevēji uzskata, ka ir „jādomā globāli, bet jārīkojas lokāli”. Paralēli sarunām, kas noris starp globālas un lokālas reklāmas piekritējiem, reklāmdevējiem ir jāatrod veidi, kā patērētājiem pārdot produktus, un viens no veidiem ir transkreācija. Transkreācija ir salīdzinoši jauns jēdziens un tam ir veltīta neliela pētnieciskā darbība, turklāt latviešu valodā šis termins vēl nav atzīts (lai gan Latvijas reklāmdevēji lieto terminu „adaptācija”). Tādēļ pētījuma mērķis ir noteikt transkreācijas izplatību un īpašības reklāmas materiālos Latvijā. Pētījuma teorētiskajā daļā tiek pētīta reklāmas valoda, tās rašanās un dažādas pieejas, kā arī transkreācijas loma reklāmas pasaulē. Empīriskais pētījums veikts, balstoties uz aprakstošu analīzi un kvalitatīvu kontentanalīzi. Lai nodrošinātu pētījuma bāzi, tika iegūti 80 reklāmas materiāli, no kuriem 25 apspriesti detalizēti – sākot ar prestižiem zīmoliem un turpinot ar master un super zīmoliem, un glokāliem zīmoliem. Pētījumā tika atklāts, ka transkreācijas izplatība un īpašības ir saistītas ar uzņēmuma korporatīvo politiku.",0
835,Kontakttulkošana Latvijā,"Pēdējo gadu laikā īpaši Eiropa, bet tai skaitā arī Latvija, piedzīvo izmaiņas iedzīvotāju sastāvā strauji pieaugošā imigrantu skaita dēļ. Vismaz sākotnēji imigrantu vietējās valsts valodas zināšanas nav pietiekamas, vai tādu nav vispār, tādēļ uzņemošajām valstīm publisko pakalpojumu sniegšanai nepieciešami kontakttulkošanas nozares tulku pakalpojumi. Attiecīgi aktuāls un nozīmīgs ir pētījuma jautājums par kontakttulkošanas nozares stāvokli Latvijā. Pētījuma mērķis bija noskaidrot esošo situāciju kontakttulkošanas nozarē Latvijā un izstrādāt priekšlikumus tās attīstībai. Pētījuma gaitā autore ieguva secinājumus par kontakttulkošanas nozari ietekmējošajiem iekšējiem un ārējiem faktoriem, uz kuriem balstot SVID analīzi, izstrādāja īstermiņā, vidējā termiņā, ilgtermiņā un pastāvīgi realizējamus priekšlikumus nozares attīstībai.",0
836,Tulka profesijas riski,"Šis maģistra darbs pēta riskus ar kuriem tulki saskaras darba laikā. Darba mērķis ir noskaidrot vai risks tulku dzīvībai un veselībai pastāv ne tikai ekstrēmos apstākļos, piemēram, kara laikā, bet arī miera apstākļos.  Tika veikta ne tikai ar šo tēmu saistīto zinātnisko darbu, mēdiju rakstu un blogu analīze, bet arī aptauja, lai noskaidrotu riska faktorus ar kuriem saskarās Latvijā strādājošie tulki.  Izpēte atklāja, ka kara tulki ir pakļauti pat nopietnākiem un daudzveidīgākiem riskiem, nekā domāts; turklāt tika noskaidrots, ka tulka veselībai (gan garīgajai, gan fiziskajai) un pat dzīvībai pastāv draudi arī miera apstākļos – aizstājošā trauma un verbāla pazemošana ir īpaši izplatītas; diemžēl, daudzi tulki par šiem draudiem nav informēti, it sevišķi topošie tulki.",0
837,Moljēra komēdijas “Vidusšķiras augstmanis” tulkošanas stratēģijas,"Maģistra darba mērķis ir iztulkot Moljēra muzikālo komēdiju “Vidusšķiras augstmanis” latviešu valodā un izanalizēt tulkošanas procesā lietotās tulkošanas stratēģijas. Ļoti maz Moljēra lugu ir tulkotas latviešu valodā, un neviens tulkojums nav veikts 21. gadsimtā, tāpēc šajā laukā ir plašas izpētes iespējas. Darbs sastāv no lugas tulkojuma un šī tulkojuma analīzes. Galvenās tulkojuma metodes ir teorētiskās literatūras analīze un tulkojuma teksta sistēmiska analīze. Moljēra muzikālās komēdijas tulkojumā izmantots plašs dāžādu tulkošanas stratēģiju spektrs, ko var apskatīt gan vispārīgi (piem., arhaizēšana), gan arī atsevišķu elementu kontekstā (humora, reāliju, īpašvārdu u. tml. elementu tulkošanā).",0
838,"Radošums mutiskajā tulkošanā, diverģentās domāšanas lietojums tulku mācību procesā","Maģistra darbs seko globālajai tendencei, kurā radošuma konstrukts gūst pieaugošu nozīmi. Mērķis ir piedāvāt praktisku veidu, kā diverģentā domāšana var tikt pielietota topošo tulku mācību procesā, kā arī ar aptauju noskaidrot, kā mutiskās tulkošanas programmas Latvijā uztver radošumu. Pētījuma metodes ir: zinātniskās literatūras izpēte un analīze, mutiskās tulkošanas izglītības un vērtēšanas izpēte saistība ar radošuma konstruktu, eksperimentāla metode – uzdevumu, kas attīsta diverģento domāšanu mutiskajā tulkošana, sagatavošana, aptauja izglītības iestādēm Latvijā, kas piedāvā mutiskās tulkošanas programmas. Rezultāti attēlo vairākas līdzības starp radošuma un mutisko tulkošanu, piem., abas ir daudzšķautņaini konstrukti, kuriem nepieciešamas vairākas kognitīvas prasmes, kas tiek pielietots vienlaicīgi, līdzīgas personības iezīmes un pozitīva iekšējā motivācija. Aptaujas analīze netieši norādīja, ka mutiskās tulkošanas programmu vadītāji Latvijā atzīst radošumu šajā jomā, bet vairāk kā pārradīšanu. Autors secina, pat ja mutiskajiem tulkiem nav mērķa izveidot absolūti jaunus radošus produktus, diverģentās domāšanas prasmes var būtiski atvieglot garīgo slodzi, veicot vairākus uzdevums vienlaicīgi, un efektīvi uzlabot tulka sniegumu.",0
839,Fona zināšanu nozīme reliģiskās literatūras tulkošanā,"Šī pētījuma mērķis ir pierādīt Bībeles un reliģiskās sfēras fona zināšanu būtisko lomu protestantu reliģiskas literatūras tulkošanā. Šim nolūkam, kā protestantu literatūras klasiskais piemērs, Čarlza Sperdžena sprediķi tika analizēti no žanra pazīmju, tajā skaitā Bībeles intertekstualitātes, skatu punkta. Pētījuma teorētiskajā daļā ir aplūkoti intertekstualitātes un žanra koncepti, kā arī izpētītas dažādas pieejas reliģisko tekstu tulkošanā. Pētījuma empīriskā daļa satur sprediķu lingvistisko un kontekstuālo analīzi. Pētījums tiek veikts, analizējot tekstu korpusu, kas ietver sešus sprediķus, kas atrasti dažādos tiešsaistes avotos. Pētījumā tiek atklāti Bībeles intertekstuālo atsauču veidi un tiek demonstrēta Bībeles fona zināšanu izšķirošā nozīme reliģiskās literatūras tulkošanā.",0
840,Eiropas Cilvēktiesību tiesas spriedumu tulkošana un ar to saistītās problēmas,"Maģistra darbā pētīti divi Eiropas Cilvēktiesību tiesas sprieduma tulkojumi latviešu valodā. Tā mērķis ir konstatēt un sagrupēt atšķirības sprieduma tulkojumos latviešu valodā, tajā esošās kļūdas un nepilnības, kā arī vērtēt, vai un kā atšķirības, kļūdas un nepilnības ietekmē tulkojuma kvalitāti un precizitāti. Pētījuma laikā tika gūts ieskats teorētiskajā literatūrā par starptautiskajām tiesībām, juridisko tulkošanu, kā arī juridisko angļu un latviešu valodu. Pētījumā secināts, ka abi tulkojumi ir ļoti dažādi – atrodamas gramatiskas nepilnības, interpunkcijas kļūdas, stilistiskas un leksiskas kļūdas, kā arī neprecīzi tulkojumi.  Atslēgas vārdi: starptautiskās tiesības, juridiskā tulkošana, juridiskā valoda, gramatika, interpunkcija, terminoloģija, stils",0
841,"Verba konstrukciju ar nenoteiksmi, divdabi un ģerundiju komunikatīvā funkcija žurnālu tekstos par  modi,  veselību un skaistumu","Šis bakalaura darbs veltīts verba konstrukcijai ar divdabi, gerundiju un salikto pagātnes laiku, jeb to, ko spāņu valodā dēvē par “perífrasis verbales”. Darbs veltīts šo konstrukciju lietojumam žurnālistikas tekstos par skaistumu, modi, un veselību. Darba mērķis ir analizēt šo konstrukciju komplicēto dabu spāņu valodā un apkopot svarīgāko informāciju par šīm konstrukcijām, to galvenajām iezīmēm un funkcijām. Darba uzdevumi ir: analizēt “teksta” konceptu un definīciju no dažādiem teorijas aspektiem, izskaidrot “tekstualitātes” terminu, koncentrējoties uz žurnālistikas tekstiem un to galvenajām iezīmēm, atspoguļot šo konstrukciju galvenās īpašības un izklāstīt komunikatīvās funkcijas iespējas, kā arī apkopot un atspoguļot praktiskās daļas rezultātus par šo konstrukciju lietojumu žurnālistikas tekstos par skaistumu, veselību un modi, kā arī analizēt to funkcijas tekstā. Galvenie secinājumi rāda, ka spāņu valoda ir bagāta ar šīm verba konstrukcijām, tām piemīt spēja nodot dažādas komunikatīvas intencionalitātes, kā arī tās veic kohēzijas un sasaistes funkciju tekstā. Šo konstrukciju galvenā funkcija komunikatīvajā kontekstā ir atļaut autoram atspoguļot savu viedokli par ekstralingvistiskiem faktiem, uz kuriem viņš atsaucas.",0
842,Piederības vietniekvārdi un to lietojums latviešu valodā,"Bakalaura darbā ir aplūkoti piederības vietniekvārdi, to atvasinājumi ar -ēj- un personas vietniekvārdu ģenitīvs piederības vietniekvārdu funkcijā. Šī pētījuma uzdevumi ir teorētisko materiālu vākšana, rakstveida un mutvārdu saziņas piemēru apkopošana un analizēšana, pētot šo vietniekvārdu funkciju teikumā. Bakalaura darba mērķis ir analizēt piederības vietniekvārdu funkciju teikumā un izprast to lietojumu latviešu valodā. Šī pētījuma nolūkos ir savākti aptuveni tūkstoš piemēru, kuri atspoguļo piederības vietniekvārdu lietojumu latviešu valodā.  Bakalaura darbā analizētie piemēri ir no “Līdzsvarota mūsdienu latviešu valodas tekstu korpusa”, dažādiem ziņu portāliem, kā arī pašas autores fiksētie piemēri no dažādām dzīves situācijām.",0
843,Mnemonikas paņēmienu pielietojums secīgajā tulkošanā,"Piezīmju veikšana ir tradicionāli pieņemts atmiņas atbalsts secīgajā tulkošanā; tomēr tai piemīt vairāki trūkumi. Tādēļ šī maģistra darba mērķis ir izpētīt mnemonikas paņēmienu pielietojuma iespējas secīgajā tulkošanā kā alternatīvu piezīmju veikšanai. Pētījuma dati tika iegūti, veicot regulārus tulkošanas testus un saņemot tulka atgriezenisko saiti. Rezultāti liecina, ka gan piezīmju veikšana, gan mnemonikas paņēmieni uzlabo informācijas atsaukšanu secīgajā tulkošanā; tomēr starp abiem atmiņas atbalsta veidiem tika konstatētas vairākas atšķirības. Tika secināts, ka mnemonikas paņēmienu pielietojumam secīgajā tulkošanā ir potence, jo tika iegūti labas kvalitātes tulkojumi. Tomēr vidēji piezīmju veikšana nodrošina augstākas kvalitātes secīgos tulkojumus.",0
844,Darba un prakses apliecinājumu tulkošana vācu un latviešu valodu pārī un tajos iekļautās kodētās valodas atveide latviešu valodā.,"Vācijas likumdošanā pastāv aizliegums rakstīt negatīvas atsauksmes, tāpēc darba devēji lieto „kodēto valodu” informācijas nodošanai cits citam. Maģistra darba autore uzskata, ka Latvijas sabiedrība ir jāizglīto par rekomendācijas vēstulēs iekļautajiem slepenajiem formulējumiem un ar tiem saistīto tulkošanas problemātiku. Pētījuma mērķis ir izpētīt darba un prakses apliecinājumu lietojumu un nepieciešamību vācvalodīgajos uzņēmumos Latvijā, apzināt iespējamās tulkošanas grūtības un tulkotāju sagatavotību apliecinājumu tulkošanā latviešu un vācu valodu pārī. Galvenie uzdevumi ir iepazīties ar teoriju par rakstiskajām atsauksmēm, atlasīt tulkošanas metodes, intervēt organizāciju pārstāvjus un tulkotājus, kā arī veikt testa tulkojumu. Darba gaitā tika secināts, ka tulkojot visnoderīgākās metodes būtu: adaptācija, teksta reducēšana/ekspansija, kā arī paralēlo tekstu izmantošana.",0
845,Angļu filmu nosaukumu tulkošanas stratēģijas,"Šis maģistra darbs ir veltīts angļu filmu nosaukumu tulkošanas stratēģiju pētījumam. Pirmkārt, darbā ir izpētīta dažadu tulkošanas stratēģiju lietošana angļu filmu nosaukumu tulkošanā latviešu un krievu valodā. Pēc tam, darbā ir analizēta saistība starp nosaukumu veidiem un tulkošanas stratēģijām. Rezultāti ļauj secināt, ka literālā tulkošana ir viena no visbiežāk lietotiem filmu nosaukumu tulkošanas stratēģijām, un stratēģijas, kuras ir izmantotas nosaukumu tulkošanai, var ietekmēt nosaukumu veidu.",0
846,Somijas un Padomju Savienības skrejlapu propaganda Ziemas kara laikā,"Bakalaura darbs “Somijas un Padomju Savienības skrejlapu propaganda Ziemas kara laikā” apskata Somijas un Padomju Savienības skrejlapu propagandu ar Harolda Lasvela (Harold Lasswell) kara propagandas teorijas un Mīke Bāles (Mieke Bal) vēstījuma teorijas palīdzību.  Darba mērķis ir analizēt un salīdzināt naratorus, varoņus, tēmas, vietas un attēlus Somija un Padomju Savienības skrejlapās.   Analizējot Somijas un Padomju Savienības skrejlapas, redzams, ka abām ir līdzības un atšķirības.",0
847,"Literārā tulkojuma īpatnības (par piemēru ņemot A.Mariņinas detektīvu ""Pēdējā rītausma"").","Bakalaura darbs veltīts literārā tulkojuma īpatnību, problēmu studēšanai un originālā teksta salīdzināšanai ar tulkojumu. Teorētiskajā daļā tiek aprakstītas literārā tulkojuma īpatnības un tā problēmas. Darba prakstiskajā daļā, lai veiktu tulkojuma salīdzinājumu ar origināltekstu tiek izmantots Aleksandras Mariņinas detektīvs ""Pēdējā rītausma"". Pētījums varbūt interesants studentiem - filologiem, kuri nodarbojas ar šo problemātiku un lasītājiem, kuriem ir interesanta šī tēma.",0
848,Mutiskā tulkošana evaņģēliskajās draudzēs ar dievkalpojumiem krievu valodā,"Maģistra darbs „Mutiskā tulkošana evaņģēliskajās draudzēs ar dievkalpojumiem krievu valodā” izstrādāts 2017. gada pavasarī. Mutiskās tulkošanas nozares pētniekus arvien vairāk interesē dažādu tulkošanas situāciju pētniecība. Taču mutiskā tulkošana draudzēs, neskatoties uz tās vēsturisko nozīmi tulkošanas jomā, arvien palikusi novārtā. Šī darba autore, draudzes tulks ar 25 gadu stāžu, vēlās pievērst uzmanību šai savas kompetences jomai, mutiskajai tulkošanai evaņģēliskajās draudzēs ar dievkalpojumiem krievu valodā, un izveidot „ideālā” draudzes tulka portretu, balstoties uz klientu vēlmēm. Pētījums tika uzsākts 2015. gadā, veicot pilotaptauju, un turpinājās 2017. gadā.  Kopumā 258 respondenti no 146 draudzēm, 24 valstīm (111 pilsētām) aizpildīja tiešsaistes aptauju, kuras dati tiek analizēti šajā darbā. Analizējot datus, autore ir identificējusi daudzus labas mutiskās tulkošanas kritērijus un izveidojusi ideālā draudzes tulka portretu. Maģistra darbs sastāv no sešpadsmit nodaļām. Pirmajā nodaļā ir noteikts darba teorētiskais ietvars. Otrajā nodaļā ir aprakstīta metodoloģija. No trešās līdz četrpadsmitajai nodaļai ir analizētas atbildes uz aptaujas atvērtiem un slēgtiem jautājumiem. Pēdējās divās nodaļās ir sniegts ideālā draudzes tulka portrets un apkopoti galvenie secinājumi. Bakalaura darba apjoms ir 69 lappuses, tas satur 5 tabulas, 14 attēlus, 6 pielikumus un 21 izmantotās literatūras avotu. Atslēgvārdi: mutiskā tulkošana draudzēs, klientu vēlmes, aptauja, ideāls draudzes tulks",0
849,"Sarunvalodas leksika Reimona Keno romānā ""Zazī un metro"" (""Zazie dans le Metro"") un tās tulkojums no franču valodas latviešu valodā","Maģistra darbā pētīta Reimona Keno romāna Zazie dans le metro sarunvalodas atveide Ulda Krastiņa tulkojumā latviešu valodā – Zazī un metro. Tā mērķis ir noskaidrot, kā un ar kādiem tulkošanas paņēmieniem ir tulkota sarunvalodas leksika. Pētījuma gaitā tika gūts ieskats teorētiskajā literatūrā par valodas stiliem, leksikas slāņiem un tulkošanas paņēmieniem, kā arī pētījumos par R. Keno darbos lietoto leksiku. Tika atlasīts vairāk nekā 900 sarunvalodas leksikas vienību – sarunvalodas un kontekstuāli sarunvalodas vārdi, vienkāršrunas vārdi, arhaismi, svešvārdi, žargonismi, vulgārismi, okazionālismi un frazeoloģismi. Pētījumā secināts, ka tulkotājs sarunvalodas leksiku ir tulkojis atbilstīgi nozīmei, teksta formai un autora stilam. Pragmatisko ekvivalenci tulkotājs ir panācis, izmantojot kompensācijas un domesticēšanas metodi.",0
850,"Rakstnieks-emigrants un krievu literatūra V.V. Klopotovska (Lerī) satīrā avīzē ""Сегодня"" (1920.-1929.).","Magistra darbs veltīts rakstnieka-emigrantam un krievu literatūrai pirmskara trimdinieka Klopotovska V.V. (Lerī) satīrā izpētei. Par materiālu ir izvēlēti Klopotovska satīriskie raksti avīzē “Сегодня” un tās vakara pielikumā “Сегодня Вечером” par laika posmu no 1920. līdz 1929. gadam. Darbs dalās divās daļās: pirmajā tiek izklāstītas vispārējā teorētiskā informācija par komiskā dabu un komisko literatūrā, vispārējās ziņas par krievu trimdinieku attēlojumu literatūrā  kā arī kopējo informāciju par Klopotovski. Otrajā daļā tiek analizēti krievu trimdinieku rakstnieku attēlojumi Klopotovska satīrā avīzē “Сегодня” un tās vakara pielikumā “Сегодня Вечером” par laika posmu no 1920. līdz 1929. gadam, galvenokārt nosakot attēlotā rakstnieka tipu un komiskā īpašības to attēlojumos. Darbs var būt noderīgs krievu 1. viļņa trimdinieku rakstnieku darbu pētniekiem, trimdinieku satīras tālākā izpētē un ikvienam, kas interesējas par krievu publicistiku un/vai satīru.",0
851,Sociālās iekļaušanas principi Latvijā un Somijā 2007. un 2017. gadā,"Bakalaura darbā “Sociālās iekļaušanas principi Latvijā un Somijā 2007.  un  2017. gadā” autore skata kā homoseksuāli cilvēki integrējas mūsdienu sabiedrībā, kāds ir valsts viedoklis šajā jautājumā un kā sabiedrība pieņem vai nepieņem homoseksuāli orientētus cilvēkus.  Darba mērķis ir izpētīt, kāda ir Latvijas un Somijas sabiedrības attieksme pret homoseksualitāti mūsdienās, kas veido šo attieksmi un kas būtu jāuzlabo. Darba rezultātā autore konstatē, ka Latvijas sabiedrības attieksme lielākoties ir pozitīva, cilvēki atzīst, ka sabiedrībai ir jābūt iecietīgākai. Somijas sabiedrība ir vairāk atvērtāka un saprotošāka.",0
852,Somu pilsoņu kara neredzamā puse: politiskais subjekts un realitāte,"Bakalaura darbs „Somu pilsoņu kara neredzamā puse: politiskais subjekts un realitāte“ apskata politiskā subjekta uztveri par vienu no pirmajiem nozīmīgākajiem neatkarīgās Somijas vēstures notikumiem divu dažādu laiku – modernitātes un postmodernitātes – ietvaros. Darba mērķis ir veikt somu medijos publicēto rakstu diskursa analīzi un apskatīt, kā raksti atbilst teorijām par politisko subjektu un objektu, ideoloģijām, kā arī laiku, kurā tie tika publicēti. Lai sasniegtu mērķi, tiks atlasītas un apskatītas iepriekšminētās teorijas, gūts priekšstats par 20.gs. notikumiem, kā arī analizēti raksti, kas tika publicēti uzreiz pēc kara notikumiem un mūsdienās. Mērķa sasniegšana ļaus iegūt atbildi uz jautājumiem – vai veids, kādā par pagājušā gadsimta notikumiem runāja toreiz un tagad, atšķiras un vai mūsdienās Somijas sabiedrībā somu pilsoņa kara pieminēšana ir tabu.",0
853,Rakstīšanas un labošanas stratēģijas koprakstīšanā: wiki lapas izmantošana darbā ar latviešu franču valodas kā svešvalodas apguvējiem,"Šī  bakalaura darba tēma ir koprakstīšanas process interneta vidē. Pētījuma mērķis ir izanalizēt, kādas rakstības un labošanas stratēģijas izmanto franču valodas kā svešvalodas apguvēji koprakstīšanā izmantojot wiki. Pētījums ir sadalīts četrās daļās. Pirmajā daļā tiek aplūkotas rakstīšanas stratēģijas, to īpašības un izmantošanas mērķi, savukārt otrajā daļā tiek analizēti jautājumi par labošanas stratēģijām. Trešajā daļā ir attēlotas wiki un koprakstīšanas īpašības. Praktiskajā daļā tiek analizēti rakstiskie darbi, ko papildina daļēji strukturētās (fr. sémi-directifs) intervijas, kas ļauj vienlaicīgi darboties ar objektīviem datiem (rakstīto darbu garums un saturs, sevis labošana (fr. autocorrection) un pāru labošana (fr. correction de pair)), kā arī piekļūt apguvēju dažādiem izvēles stratēģiju iemesliem.",0
854,"""Meistara un Margaritas"" ekranizācija: V.Bortko seriāls.","Maģistra darbs ir veltīts romāna ekranizācijas problēmai - M.Bulgakova romāna “Meistars un Margarita” transformācijai kinotekstā (V.Bortko ekranizācija). Pētījuma autore atklāj galvenos literāra teksta transformācijas aspektus kinotekstā.  Darbs ir strukturēts divās nodaļās. Pirmajā - aplūkoti ekranizācijas un literāra teksta transformācijas kinotekstā teorētiskie jautājumi, saikne strap literatūtu un kinomākslu. Otrajā nodaļā ir veikta salīdzinoša literārā teksta (M.Bulgakova romāns) un kinoteksta (V.Bortko ekranizācija) analīze, galveno uzmanību veltot literāro personāžu atveidei.  Tāpat tiek aplūkoti daži citi ekranizācijas problēmas aspekti – romāna filosofijas pārnese un romāna domas atspoguļojums kinotekstā.",0
855,Neosteitisma ideoloģija Ķīnā 20. gs. 90. gados un 21. gs.,"Maģistra darba tēma ir „Neosteitisma ideoloģija Ķīnā 20. gs. 90. gados un 21. gs.”. Tā mērķis un galvenais uzdevums ir noskaidrot, neosteitisma ideoloģijas izpausmi Ķīnā, analizējot divu galveno neosteitisma pārstāvju, Hu Angana un Vana Šaoguana publikācijas, gan mūsdienu, gan vēsturiskā kontekstā. Par pētījuma platformu tika izvēlēta salīdzinošās politikas prakse, kas pēc straujās Ķīnas ekonomikas izaugsmes ir aktuāla disciplīna kā Eiropā un Amerikas Savienotajās Valstīs, tā arī Āzijas valstīs. Darbs sastāv no četrām daļām: pirmajā daļā tiek apskatīti seitisma un neosteitisma ideoloģiju jēdzieni Rietumu un ķīniešu tradīcijā. Otrajā daļā ir analizēti vēsturiskie notikumi Ķīnas Tautas Republikā 80. un 90. gados, lai iezīmētu politisko kontekstu, uz kura fona radās neosteitisma ideoloģija. Otrajā daļā apskatītie vēsturiskie notikumi ievada pētījuma trešo daļu, kuras pirmā nodaļa ir veltīta neosteitisma galvenajiem pārstāvjiem Ķīnā – Hu Anganam un Vanam Šaoguanam – , bet otrajā nodaļā ir sīkāk analizētas abu autoru idejas. Maģistra darba ceturtās daļas pamatā ir minēto autoru publikāciju tulkojumi, to satura un retorikas analīze. Maģistra darba gaitā tika secināts, ka neosteitisma ideoloģija ir attiecināma ne tikai uz valsts ekonomikas un sabiedrības stabilitātes nodrošināšanu, bet arī uz centrālās valdības būtiskās lomas akcentēšanu un Ķīnas unikalitāti, par pamatu ņemot Ķīnas Tautas Republikas valsts apstākļus, kā arī kultūru un tradīcijas. Darbs sastāv no 4 daļām un 9 nodaļām, kas kopā veido 61 lapas. Pielikumā ir darbā tulkotās publikācijas oriģinālvalodā.",0
856,Digitālā subjekta un telpas veidošanās mūsdienu somu literatūrā,"Bakalaura darbā “Digitālā subjekta un telpas veidošanās mūsdienu somu literatūrā” tiek analizēta divu somu autoru romānu – Johannas Sinisalo “Pirms saulrieta nav ļauts” un Elinas Hirvonenas “Kad laiks beidzas” – naratīvos veidotā digitālā telpa, kā arī teorētiski tiek apskatīti digitalizācijas procesi. Darba mērķis ir izpētīt, kāda ir digitālo tehnoloģiju ietekme uz mūsdienu somu literatūru, un analizēt, kā jauno tehnoloģiju attēlošana un digitālās telpas konstruēšana naratīvā ietekmē darba tēlus un darbu kopumā. Mērķa sasniegšanai tika apkopots teorētiskais materiāls par digitalizācijas ietekmi uz sabiedrību, kultūru, literatūru un indivīdu. Balstoties uz iegūto informāciju, tika analizēts abu romānu saturs, digitālo tehnoloģiju attēlojums tajos un naratīvos veidotā digitālā telpa, kā arī tās ietekme uz romānu kopumā un darba tēliem, kas noslēgumā tika savstarpēji salīdzināts.",0
857,Tikuma un laimes saistība Platona sokratiskajos dialogos,"Bakalaura darba Tikuma un laimes saistība Platona sokratiskajos dialogos mērķis ir noskaidrot, kā ir saistīti jēdzieni tikums (ἀρετή) un laime (εὐδαιμονία) Platona sokratiskajos dialogos. Lai sasniegtu šo mērķi, bakalaura darba autore aplūko zinātnieku sniegto materiālu par sokratiskajiem dialogiem un raksturo sokratisko izvaicāšanu, ieskicē Senās Grieķijas morālistu uzskatus par šo jēdzienu saistību, tos saattiecinot ar apgalvojumiem, kas par tikuma un laimes saistību izriet no dialogiem Gorgijs un Protagors. Dialogi tiek lasīti latviešu tulkojumā, atlasot tekstvietas, kas attiecas uz analizējamo jēdzienu saistību. Atlasītās tekstvietas tiek citētas oriģinālvalodā un tām tiek sniegti autores tulkojumi latviešu valodā. No pētījuma izriet, ka tikums un ir cieši saistīti, bet attiecība starp tikumu un laimi nav identitāte. Tiek secināts, ka tikums ir laimes nepieciešams nosacījums un laime ir tikuma pietiekams nosacījums.",0
858,Diplomatiskā diskursa evolūcija rakstiskajā komunikācijā no XIX līdz XXI g.s,"Maģistra darbā par tēmu «Diplomātiskā diskursa evolūcija rakstiskajā komunikācijā no XIX līdz XXI g.s» tiek izanalizēti diplomātiskā diskursa specifiskie aspekti lai noskaidrotu kādos aspektos  visvairāk ir  mainījusies diplomātiskā korespondence. Darba uzdevums ir sekojošs:  atklāt diplomātiskās korespondances lingvopragmatiskus elementus XIX, XX un XXI g.s. un veikt diplomātiskā diskursa īpatnību salīdzinošu analīzi. Analīzes veikšanai darbā tiek piedāvāti vairāk nekā 10 dažādu laikmetu diplomātiskās korespondences teksti.",0
859,"Francijas un Vācijas starptautisko attiecību atainojums Francijas mediju diskursā nozīmīgu 20.gadsimta vēsturisko notikumu kontekstā (1939., 1989. un 2015.)","Bakalaura darba tēma ir Francijas un Vācijas starptautiskās attiecības un to atainojums franču mediju diskursā nozīmīgu vēsturisko notikumu kontekstā (1939, 1989, 2015). Darbā veikta sekojošo trīs franču laikrakstu analīze – „Le Figaro”, „Le Petit Parisien” un „Le Monde”.  Diskursa analīzes mērķis ir noteikt, kā laika posmā no 1939. līdz 2015. gadam ir attīstījies vācieša tēla atainojums franču mediju diskursā.  Darbs sastāv no divām daļām – pirmajā daļā tiek aprakstīta Francijas un Vācijas attiecību vēsture un izklāstīta mediju diskursa specifika, savukārt otrā pētījuma daļa sastāv no korpusa analīzes, kas veikta izmantojot kvalitatīvās analīzes metodi, īpašu uzmanību vēršot semantiskajiem laukiem un izteikuma jēdzienam. Veiktā analīze atklāj franču mediju diskursa attīstību Francijas-Vācijas attiecību atainojuma kontekstā, un tā paver jaunas iespējas turpināt šo pētījumu vai atsaukties uz to, rakstot līdzīgus pētījumus.",0
860,Silvio Berluskoni un Mateo Renci politisko runu salīdzinošā un pragmalingvistiskā analīze,"Bakalaura darbā tiek pētītas un salīdzinātas divas Itālijas politiķu runas:  Matteo Renzi 2014. gada Eiropas Parlamenta priekšvēlēšanu kampaņas runa un Silvio Berlusconi 1994. gada paziņošana par jaunas partijas izveidi Forza Italia un iestāšanos Itālijas politikas dzīvē. Bakalaura darbā tiek analizētas iepriekš minēto politiķu runas un kā tās tiek veidotas, lai iepazīstinātu publiku ar savu politisko ideoloģiju, izklāstītu mērķus tuvākai nākotnei, izvirzītu jaunus priekšlikumus dzīves kvalitātes uzlabošanai, kā arī runātu par aktualitātēm konkrētā laika posmā, izsakot politiskās partijas iespējas mazināt krīzi un bezdarbu līmeni valstī.  Autore uzskata, ka politiskais runa ir veidota ar apzinātu mērķi mudināt valsts iedzīvotājus atdot savu balsi, lai nostabilizētu politiķu nostāju politiskajās partijās. Bakalaura darba politisko runu analīžu rezultāti pierāda, ka Itālijas politiķi Matteo Renzi un Silvio Berlusconi savās runās izmanto manipulācijas un pārliecināšanas metodes savtīgiem nolūkiem, izmantojot valodu kā galveno instrumentu.",0
861,Ž.P. Sartra un Abēra Kamī ietekme Mario Vargas Ljosa esejās,"Šī darba autore atbildēs uz jautājumu: “Kāda ir franču autoru Žana-Pola Sartra un Albēra Kamī ietekme Mario Vargas Ljosas esejās?” un pierādīs hipotēzi, kas Mario Vargas Ljosas esejas ir ietekmējušas nosaukto franču autoru idejas, stilistiskie paņēmieni un teikumu struktūrālā uzbūve. Darba mērķis ir atrast atbildi, kas pierādītu hipotēzi. Teorētiskās daļas uzdevumi ir: izpētīt Mario Vargas Ljosas literatūru, literaturas attīstības posmus, kā arī franču autoru  Žana-Pola Sartra un Albēra Kamī esejas, izvēlēties kurās esejās sastopama šo autoru ietekme un kāda tā ir. Darba praktiskās daļas uzdevumi ir: eseju analīze, kurās sastopama vislielākā ietekme un izanalizēt šo franču autoru ietekmes iezīmes.  Šis darbs ir svarīgs, tāpēc, ka Mario Vargas Ljosas esejas nav plaši pētītas.",0
862,Franču un latviešu valodas pagātnes laiku salīdzinošā analīze mūsdienu literārajos tekstos,"Šis pētījums ir vērsts uz pagātnes laiku salīdzinājumu franču un latviešu valodā. Pētījuma praktiskā daļa ir balstīta uz franču autoru mūsdienu literārajiem tekstiem un to tulkojumu latviešu valodā.  Pētījuma pamatmērķis ir sniegt franču un latviešu valodas pagātnes laiku formu un lietojumu salīdzinājumu. Pētījums ir sadalīts divās daļās, no kurām pirmā pēta pagātnes laiku veidošanu un analizē to lietojumus. Otrā daļa ir veltīta praktiskās daļas analīzes izstrādei, kas balstīta uz franču un latviešu valodas pagātnes laiku līdzību analizēšanu.  Izstrādātā analīze norāda uz to, ka franču un latviešu valodas pagātnes laiku formu sakritība ne vienmēr norāda uz to lietojumu sakritību. Pētījums paver iespēju darba turpmākai izstrādei, paplašinot latviešu valodas laiku lietojumu aprakstus, tādējādi nodrošinot padziļinātu un pilnvērtīgu divu valodu salīdzinošo analīzi.",0
863,Sievietes ķermeņa antropoloģija krievu tradicionālajā kultūrā par piemēru ņemot mazos folkloras žanrus.,"Bakalaura darbs ir veltīts sievietes ķermeņa izpētei krievu tradicionālajā kultūrā. Darba ietvaros tika analizēts mazās folkloras žanrs. Teorētiskajā daļā tika pētīta cilvēku ķermeniskās īpašības, īpaši sieviešu. Pamatojoties uz T.A. Agapkinas, T.A. Listovas un G.I. Kabakovas darbiem, tika konstatēts, ka galvenās sievietes ķermeņa atšķirīgās iezīmes ir menstruālais cikls un dzemdniecības spējas. Tika meklēta attiecība garīgo un fizisko īpašību nozīmei nacionālajā krievu pašapziņā. Empīriskā daļā tika analizēti buramvārdi, sakāmvārdi, izteicieni, kur visspilgtāk aprakstīts sievietes ķermenis. Darbs ir aktuāls folkloristiem, kulturologiem un antropologiem.",0
864,Austrumslāvu tautas astronomija: par piemēru ņemot mazos folkloras žanrus.,"Bakalaura darbs ir pētījums par  austrumslāvu tautas astronomiju. Darbs sastāv no teorētiskās un praktiskās daļas. Pirmajā daļā tiek apzīmēti pamata principi un tautas astronomijas īpatnības, tiek izcelti, to izcelsmes pamati kā pētniecības objektu, tiek noteikti galvenie vadošie objekti, nominācijas koncepti un to motivācijas iemesli. Otrajā daļā tiek apskatītas astronomijas galvenās priekšrocības un to reprezentācija  nacionālās kultūras ideja par materiāla mazo folkloras žanriem, tiek analizēti un salīdzināti tipoloģiskās pazīmes, tiek apkopota pieejamo datu un modeļu informācija, kas ir to pamatā. Darbs var noderīgs folkloristiem, etnogrāfiem, vēsturniekiem un valodniekiem, kā arī visiem, kas interesējas par tautas, īpaši slāvu kultūru. Atslēgas vārdi: восточнославянская астронимия, народная астронимия, фольклор, солнце, месяц, звёзды.",0
865,Epideiktiskā rētorika romiešu biogrāfiskās prozas tekstā: Svetonija “Divpadsmit valdnieku dzīves”,"Bakalaura darbā tiek pētīta epideiktiskā rētorika romiešu biogrāfiskās prozas tekstā: Svetonija Divpadsmit valdnieku dzīves (De vita Caesarum). Darba galvenais mērķis ir, pamatojoties uz antīko rētorikas teoriju, īpaši uz romiešu teorētiķu darbiem, noskaidrot epideiktiskās rētorikas pamatprincipu pielietojumu Svetonija rakstītajās valdnieku biogrāfijās. Pirmkārt, darba gaitā tiek izpētīti autoru darbi, kas ietver antīkās rētorikas teorijas iztirzājumu, lai noskaidrotu galvenās rētorikas pamatnostādnes. Otrkārt, tiek padziļināti izpētīts epideiktiskās rētorikas jēdziens. Treškārt, tiek izpētīti epideiktiskās rētorikas divi nozīmīgi aspekti, kas ir slavinājums un nopēlums. Tiek sniegts arī neliels ieskats romiešu autora Svetonija dzīvē un literārajā darbībā. Nozīmīgu darba daļu sastāda arī praktisks ieskats Svetonija darbā Divpadsmit valdnieku dzīves. Tiek analizētas romiešu valdnieku Tiberija, Kaligulas, Nerona un Domiciāna biogrāfijas. Darba rezultātā ir atlasīti konkrēti teksta piemēri, kas parāda slavinājuma un nopēluma pamatprincipu mijiedarbību katra valdnieka biogrāfijā.",0
866,Režisora Dāvja Auškāpa radošās darbības raksturojums,"Bakalaura darba “Režisora Dāvja Auškāpa radošās darbības raksturojums” pētījuma centrā ir režisora piecas līdz šim iestudētās izrādes, kas teātrī uzvestas laika posmā no 2013. līdz 2016. gadam. Dāvis Auškāps (1975) ir jaunās paaudzes režisors un režijā pagaidām darbojas tikai četrus gadus. Darbā tiek apskatīts Dāvja Auškāpa ceļš uz teātri, sīkāk pētīti viņa iestudējumi un raksturīgākās iezīmes.    Bakalaura darba mērķis ir analizēt Dāvja Auškāpa režijas principus visās viņa līdz šim iestudētajās izrādēs laika posmā no 2013. līdz 2016. gadam. Darba centrālajā daļā veikts režisora iestudēto izrāžu apskats un analīze.   Darbs sastāv no piecām nodaļām un četrām apakšnodaļām, secinājumiem un izmantotā literatūras saraksta.",0
867,Velna tēls Ludzas igauņu pasakās,"Bakalaura darba „Velns ludzas igauņu pasakās” mērķis ir izzināt, kā mitoloģiskais velna tēls parādās Ludzas igauņu pasakās, ņemot vērā pieņēmumu, ka Ludzas igauņu folklorā un mitoloģiskās pasaules uztverē vislielākā ietekme ir bijusi  baltu, slāvu un igauņu folklorai. Pētāmais objekts darbā ir Guntara Godiņa tulkotās Ludzas igauņu pasakas no grāmatas „Ludzas igauņu pasakas”, kurās minēts Velns. Līdzvērtīgi izmantotas arī interneta vidē pieejamās pasakas, kuras pierakstījis pētnieks Oskars Kallass, un kuras apkopotas 1900. gadā iznākušajā grāmatā „Kaheksakümmend Lutsi Maarahva Muinasjuttu” (Astoņdesmit Ludzas igauņu pasakas). Darba mērķis bija izpētīt un analizēt velna aprakstu, tā fizisko un rakstura īpašību atspoguļojumu, kā arī rīcību dažādās situācijās. Darba gaitā tiek secināts, ka visvairāk velna tēls Ludzas igauņu folklorā līdzinās latviešu un igauņu velnam, kas skaidrojams ar pasaku stāstītāju etnisko izcelsmi un Ludzas igauņu pakāpenisko pārlatviskošanos XX gadsimtā.",0
868,Metaforas politiskajā diskursā,"Bakalaura darba tēma ir „Metaforas politiskajā diskursā”. Šī darba tēma ir aktuāla un piemērota dziļāku pētījumu veikšanai, jo pēdējo gadu laikā politiskās runas ir kļuvušas pieejamākas plašākai sabiedrības daļai, pateicoties jaunajām tehnoloģijām un medijiem. Lai veiktu pētījumu un varētu analizēt politiskajā vidē lietotās metaforas, tiek salīdzināti vairāku autoru darbi un veidota svarīgākā teorētiskā bāze. Darbs sastāv no trīs nodaļām, kam katrai ir vairākas apakšnodaļas. Pirmajā nodaļā tiek apskatīts metaforas jēdziens un struktūra. Izmantojot dažādu autoru teorētisko literatūru, autore veido priekšstatu par to, kāda ir izpratne par metaforu valodniecībā un literatūrzinātnē. Tiek apskatīti arī metaforas tipi, struktūra un funkcijas.  Otrajā nodaļā tiek veikts dots ieskats tādu jēdzienu izpratnē kā politika un diskurss. Tiek arī, izmantojot dažādu teorētisko literatūru, apskatīts kādas ir metaforu funkcijas politikas valodā.  Trešā nodaļa ir praktiskais pētījums. Lai veiktu šo pētījumu, autore izvēlējās trīs plaši izmantotas politisko metaforu avotjomas – teātris, virtuve, cīņa. Izmantojot autores izvēlētus atslēgvārdus, korpusā tiek veikta meklēšana, ekscerpēti piemēri un veikta to analīze.",0
869,Lībiskais dialekts latviešu daiļliteratūrā,"Bakalaura darba „Lībiskais dialekts latviešu daiļliteratūrā” mērķis ir apzināt lībiskajā dialektā tapušos daiļdarbus, tādējādi parādot, ka līdzās latviešu un latgaliešu rakstu valodai pastāv vēl trešā – lībiskā dialekta rakstu tradīcija. Aktualitāte: tā kā izloksnes ir pakļautas nivelēšanās procesam, ir svarīgi izlokšņu materiālu iekļaut daiļliteratūrā. Uzdevumi: apzināt un apkopot latviešu daiļdarbus, kuros izmantots lībiskais dialekts, tādējādi to uzturot „dzīvu” un aktuālu, sniegt daiļliteratūrā izmantoto izlokšņu īpatnību virspusēju apskatu, izpētīt lībiskā dialekta lietošanas motivāciju un veidot vienotu daiļliteratūras pārskatu.  Pētniecības metodes: analītiskā un deskriptīvā metode. Darba struktūra: darbs ietver trīs nodaļas, septiņas apakšnodaļas un vienu pielikumu. Atslēgvārdi: lībiskais dialekts, Kurzemes lībiskās izloksnes, Vidzemes lībiskās izloksnes, dialekts daiļliteratūrā.",0
870,Pārrobežu iepirkšanās Latvijas un Igaunijas pierobežā,"Pārrobežu iepirkšanās ir izplatīta parādība, kas beidzamo pāris gadu laikā ir kļuvusi īpaši aktuāla arī Latvijā. Alkohola akcīzes nodokļa palielināšana Igaunijā ir veicinājusi tūristu skaita pieaugumu, kas vienlaikus radījis labvēlīgus apstākļus tūrisma un citu pakalpojumu attīstībai pašvaldībās, kas robežojas ar Igauniju. Pierobežā nereti sastopams pārrobežu iepirkšanos sekmējošu apstākļu kopums, turklāt tūristi Latvijas pierobežu galvenokārt apmeklē ērti pieejamās atrašanās vietas vai izdevīgāku cenu dēļ, tomēr bieži vien izmanto arī citas piedāvātās iespējas un pakalpojumus. Kopumā attieksmi pret pārrobežu iepirkšanos var raksturot kā pozitīvu, tomēr arī Latvijā plānots palielināt akcīzes nodokļa likmi, kas varētu būtiski ietekmēt pārrobežu iepirkšanās turpmāko attīstību.",0
871,Dvīņu pilsētu-Valkas un Valgas-pārrobežu sadarbība,"Kopš Šengenas zonas paplašināšanās Eiropas Savienības dalībvalstu robežu funkcijas ir mainījušās. Ir attīstījušās jaunas politiskās sadarbības formas starp nacionālajām robežām, un robežas kļuvušas atvērtākas.  Maģistra darba mērķis ir noskaidrot un novērtēt līdzšinējo pārrobežu sadarbību starp dvīņu pilsētām uz Latvijas un Igaunijas robežas un atklāt aspektus, kas abām dvīņu pilsētām savā pārrobežu sadarbībā būtu jāuzlabo. Lai sasniegtu maģistra darba mērķi, tika izvirzīti vairāki uzdevumi, tostarp izpētīt pārrobežu sadarbību starp dvīņu pilsētām – Valku un Valgu, noskaidrot pārrobežu sadarbības labos piemērus un problēmas, kā arī izstrādāt priekšlikumus Valkas un Valgas pārrobežu sadarbības uzlabošanai.  Izmantojot plašus teorētiskos un metodoloģiskos avotus, iedzīvotāju aptauju, ekspertu aptauju un daļēji strukturēto interviju ar Valkas novada domes priekšsēdētāju, secināts, ka dvīņu pilsētām – Valkai un Valgai – ir stipra pārrobežu sadarbība, bet vienlaikus to ietekmē vairāki šķēršļi.",0
872,Nacionālās identitātes problemātika J. Akuratera romānos,"Bakalaura darbā skatīti Jāņa Akuratera romāni „Pēteris Danga” (1921) un „Ugunīgi ziedi” (1925) caur socioloģijas prizmu. Pētījums sastata literatūru un socioloģiju meklējot literatūras praktiskumu, ne vien māksliniecisko vērtību. Teksti analizēti pamatojoties uz Entonija D. Smita piecām nacionālās identitātes pamatpazīmēm: 1) vēsturiskā teritorija jeb tēvzeme; 2) kopīgi mīti un ar vēsturi saistītās atmiņas; 3) kopīga kultūra; 4) vienādas pilsoņu tiesības un 5) kopīga ekonomika. Romānu analīzē iegūtie rezultāti atklāj J.Akuratera romantiķa ideālismu sadurē ar nacionālajiem uzskatiem un centieniem tos realizēt dzīvē. Nacionālās identitātes problemātikas aplūkojums rāda augstu prasīgumu pret indivīdu gan domās, gan vārdos, gan darbos.",0
873,Knuta Hamsuna recepcija latviešu literatūrā 20.gs.sākumā un 21.gs. sākumā,"Bakalaura darbā pētīta Knuta Hamsuna popularitāte 20. gadsimta sākuma latviešu literatūrā un recepcija kritikā, kā arī apskatīta autora aktualitāte 21. gadsimtā. Darba mērķis ir noskaidrot kādus poētikas veidošanas paņēmienus latviešu autori aizguvuši no Knuta Hamsuna. Ir veikts salīdzinošs pētījums, sastatot tādu latviešu autoru kā Jānis Akuraters, Gunars Janovskis un Inga Ābele darbus ar norvēģu autora daiļradi. Pētījuma rezultātā apstiprinājusies hipotēze, ka iespaids uz 20. gadsimta literatūru bijis ievērojamāks, savukārt 21. gadsimtā aktualitāte zudusi. Noskaidrots, ka latviešu rakstnieki pielietojuši Knutam Hamsunam raksturīgo tēla psiholoģijas atklāsmi, dabas tēlojuma nozīmību daiļdarbā un vēstījuma veidošanas paņēmienus.",0
874,Rādi kapi Tartu un Meža kapi Rīgā: kapu plākšņu uzraksti un vizuālais izpildījums,"Bakalaura darba ,,Rādi kapi Tartu un Meža kapi Rīgā: kapu plākšņu uzraksti un vizuālais izpildījums” mērķis ir salīdzināt mirušo pieminēšanu tekstuālā un vizuālā formā Igaunijā un Latvijā.  Šī darba devums kapu pētīšanā ir dažādās valodās rakstītu uzrakstu tulkošana un salīdzināšana.  Darba uzdevumi ir: izanalizēt, kā kultūras teorētiķu darbos atspoguļota mirušo pieminēšana, aprakstīt un sagrupēt kapu pētīšanas laikā savāktos materiālus, salīdzināt iegūtos rezultātus. Pētījums var būt interesants folkloras pētniekiem un antropologiem.  Salīdzinot rezultātus atklājās, ka kopīgo iezīmju ir daudz, bet ir arī atšķirības. Mirušo pieminēšanas tradīcijā Rādi kapos tēli dominē pār tekstiem un kapu plākšņu saturs ir lakoniskāks. Abos darbā aplūkotajos kapos tekstu un tēlu izvēlē vērojama konservatīva pieeja.",0
875,Mātišķuma prakses. Ģimeņu atbalsta programmas “Mammaaja.lv” gadījums,"Bakalaura darbā “Mātišķuma prakses. Ģimeņu atbalsta programmas “Mammaaja.lv” gadījums” tiek aplūkota mātišķuma prakšu nozīme sociālā atbalsta programmas “Mammamma” dalībnieču pieredzē, situācijā, kad sociālie atbalsta pakalpojumi tiek uzsākti un tiek izbeigti. Darba teorētisko pamatu veido feminisma literatūra, tiek aplūkota mātišķuma prakšu koncepts antropoloģijas perspektīvā, iekļaujot Nelsones (Nelson) koncepciju par mātišķuma praksēm aprūpes darba kontekstā, un aprūpes daba nozīmi algota darba sfērā. Salīdzinoši tiek apskatīti Latvijas kontekstā veiktie pētījumi ar ASV, Grieķijā un Dienvidamerikā veiktajiem pētījumiem. Bakalaura darbā tiek izmantotas kvalitatīvas datu metodes, veiktas astoņas padziļinātas daļēji strukturētas intervijas ar “mammamma” projekta dalībniecēm. Pētījuma rezultāti atklāj, ka mātišķuma prakses programmā “mammamma” ir viens no rīkiem sociālā darba veikšanā. Mātišķuma prakšu nozīme ir daudzdimensionāla, prakses ir pārnesamas un veicamas dalīti un kolektīvi.",0
876,Strukturāli un semantiski frazeoloģismu pārveidojumi publicistikā,"Maģistra darba nosaukums ir „Strukturāli un semantiski frazeoloģismu pārveidojumi publicistikā”. Mūsdienās publicistikā arvien biežāk ir vērojams frazeoloģismu situatīvs stilistisks lietojums, kas ietver dažāda veida pārveidojumus. Darba mērķis ir izpētīt strukturālu un semantisku frazeoloģismu pārveidojumu darināšanu un lietošanu publicistikā. Lai sasniegtu darba mērķi, ir izvirzīti vairāki uzdevumi, kuros ietilpst teorētiskās literatūras analīze, strukturālu un semantisku frazeoloģismu pārveidojumu identificēšana, klasificēšana pēc kopīgām pazīmēm un analīze. Frazeoloģismu situatīvajā stilistiskajā lietojumā ir analizēti šādi pārveidojumi: substitūcija, iespraudums un paplašinājums, elipse un frazeoloģiskā alūzija, frazeoloģiskās metaforas izvērsums, frazeoloģisma nozīmes divkārša aktualizācija un kompleksi pārveidojumi. Darbā ir izmantota aprakstošā metode.",0
877,Cjin perioda aristokrātiskās sabiedrības attēlojums romānā “Sarkanā kambara sapņi” (Hunloumen),"Šajā bakalaura darbā ar nosaukumu „Cjin perioda aristokrātiskās sabiedrības attēlojums romānā ""Sarkanā kambara sapņi"" (Hunloumen, 红楼梦) ” tiek pētīts romāns „Sarkanā kambara sapņi”. Līdz šai dienai „Sarkanā kambara sapņi“ tiek uzskatīts par nozīmīgāko ķīniešu romānu. Vēsturnieki no visas pasaules ir secinājuši vienu – šis romāns ir sava veida enciklopēdija, kurā atainota kultūra, reliģija, paražas, ķīniešu medicīna, kulinārija, mode, ļaužu gaitas un tā laika norises. Šajā darbā romāns tiek salīdzināts ar vēsturiskajiem un zinātniskajiem avotiem par Cjin dinastijas sabiedrību 17. un 18. gadsimtā. Darba mērķis ir salīdzināt romānā aprakstītus notikumus ar Cjin dinastijas sabiedrības vēsturi un novilkt starp tiem paralēles, izpētīt dažas problēmas, kuras ir aprakstītas romānā, tādas, kā, piemēram, valsts eksāmenu nolikšanu, korupciju, sieviešu diskrimināciju, homoseksualitāti un izšķērdību, kā arī izpētīt, vai viņi atspoguļo tā laika realitāti. Nākamajā solī tiek analizēts, vai augstākminētās problēmas var uzskatīt par Cjin laika aristokrātiskās ģimenes sabrukuma iemesliem. Bakalaura darbs ir 44 lappuses garš un tam ir trīs daļas: Pirmajā daļā ir dots teorētiskais izklāsts, kurā lāsītājs tiek iepazīstināts gan ar romānu „Sarkanā kambara sapņi” un to saturu, gan arī ar romāna autoriem un to tapšanas vēsturi. Otrajā daļā tiek veikts pētījums par Cjin laika sabiedrības problēmam un to salīdzināšana ar Cjin dinastijas laika vēsturiskajiem aprakstiem. Trešajā daļā tiek analizēts Cjin dinastijas laika aristokrātisko ģimeņu dzīves veids, kā arī tiek sniegti piemēri romānā pieminēto ģimeņu posta iemesliem. Otrajā un trešajā daļā tiek analizēts, vai minētās problēmas un dzīves veids ir Cjin dinastijas laika aristokrātisko ģimeņu sabrukuma iemesli. Veicot minētos uzdevumus, un analizējot romānā minētās Cjin dinastijas laika sabiedrības problēmas, var secināt, ka visas šīs problēmas var nosaukt par aristokrātiskās ģimenes sabrukuma iemesliem, jo katra no tām lielākā vai mazākā mērā ietekmēja aristokrātiskās ģimenes morālo vērtību zudumu un noveda pie dižciltīgās ģimenes sabrukuma. Tādas problēmas, kā valsts eksāmens, korupcija, sieviešu diskriminācija, homoseksualitāte un izšķērdība Cjin dinastijas laika pastāvēja aristokrātiskās sabiedrības reālajā dzīvē, tāpēc var apgalvot, kā Cao Sjuecjiņ 曹雪芹 romāns atspoguļo sabiedrības dzīvi.",0
878,Aizmirsto krustvecāki: Varas stratēģijas sociālajā kustībā ‘Lielo kapu draugi’,"Pētījums Aizmirsto krustvecāki: Varas stratēģijas sociālajā kustībā ‘Lielo kapu draugi’ ir par to, kādas varas stratēģijas un diskursi tiek pielietoti sociālajā kustībā ‘Lielo kapu draugi’. Pētījuma gaitā veikts līdzdalīgais novērojums un novadītas intervijas, lai uzzinātu, kādas materiālās un diskursīvās pieejas varas pielietošanai tiek izmantotas augstākminētajā sociālajā kustībā. Pētījumā aprakstīts kustības dalībnieku prakses un uzskati, un kā tie veido diskursu, ar kuru viņu vara tiek pielietota.",0
879,Intara Rešetina radošās darbības raksturojums(2014-2016),"Darba „Intara Rešetina radošās darbības raksturojums (2014-2016”) pirmā nodaļa ir veltīta aktiera radošās personības, izglītības, publiskā tēla un karjeras raksturošanai, ietverot informāciju par aktieri pašu, kā arī viņa uzskatus par aktiera un režisora profesiju. Otrā nodaļa ir veltīta daiļrades raksturojumam pie režisora Genādija Ostrovska, Vladislava Nastavševa, kā arī lomas apskatam seriālā „Šķiršanās formula”. Trešajā nodaļā ir apskatīti Rešetina režijas iestudējumi laika posmā no 2014.-2016. gadam. Pavisam analizētas četras lomas teātrī, viena kino, kā arī trīs režijas iestudējumi.    Atslēgvārdi: Intars Rešetins, Dailes teātris, Jaunais Rīgas teātris, aktieris, režisors",0
880,Klasiskā korejiešu ainavas glezniecība un vides māksla mūsdienu Dienvidkorejā,"Bakalaura darba nosaukums ir „Klasiskā korejiešu ainavas glezniecība un vides māksla mūsdienu Dienvidkorejā”.  Darba mērķis ir izpētīt, kā mainījusies māksla gadsimtu gaitā Dienvidkorejā un kādus rezultātus tā ir sasniegusi modernajā laikmetā, kā arī parādīt, kādas ir bijušas atšķirības starp dažādiem māksliniekiem un viņu darbiem. Darbs sastāv no trīs daļām, kurās ir raksturota klasiskā korejiešu ainavu glezniecība dažādu gadsimtu gaitā, kas ir vides māksla un kāda tai ir loma mūsdienu Dienvidkorejā. Mākslinieku salīdzinājums no Dzosonu dinastijas laika līdz modernajam laikmetam, kā tie atšķiras cits no cita un kādas ir to līdzības.",0
881,Nepilna laika nodarbinātība Latvijā: studentu perspektīva,"Bakalaura darba tēma ir “Nepilna laika nodarbinātība Latvijā: studentu perspektīva”. Eiropas Savienības dalībvalstīs liela nozīme tiek piešėirta jauniešu bezdarba samazināšanai. Lai arī nepilna laika nodarbinātība Latvijā ir maz izplatīta, tā ir pieprasīta studējošu jauniešu vidū. Pētījuma mērėis ir noskaidrot studējošu jauniešu pieĦemtās prakses un to vērtējumu, apvienojot pilna laika studijas ar nepilna laika nodarbinātību Latvijā. Pētījuma rezultāti tiek skatīti darba, izglītības un citu dzīves jomu saskaĦošanas kontekstā. Bakalaura darbs satur 44 lappuses, 1 pielikumu, tā sagatavošanā izmantoti 28 literatūras un informācijas avoti.",0
882,"Tradicionālā ķīniešu tējas kultūra Latvijā: vēsture, attīstība un perspektīvas","Šī bakalaura darba nosaukums ir „Tradicionālā ķīniešu tējas kultūra Latvijā: vēsture, attīstība un perspektīvas”. Tajā atspoguļojas, ka autore pētīs Ķīnas tējas kultūras vēsturi un tējas lietošanas attīstību un iespējamām perspektīvām Latvijā. Iepazīstot citu valstu kultūru, ir vieglāk sarunāties gan ar ar vietējiem iedzīvotājiem, gan citu valstu augstām amatpersonām. Tādējādi kultūras zināšanas palīdz atstāt par sevi labu iespaidu un dibināt cilvēciskus un valstiskus kontaktus. Šis darbs un tajā iekļautais pētījums sniedz lasītājam noderīgu ieskatu vienā no Ķīnas tautas tradīcijām - tējas dzeršanas kultūrā. Darba mērķis ir izpētīt, vai Latvijas iedzīvotāji ir informēti par tējas dzeršanas sniegtajām priekšrocībām, kas tiek darīts un kas būtu jādara, lai šī tējas dzeršanas kultūra Latvijā izpelnītos atzinību. Galvenie uzdevumi šī darba izstrādes laikā ir: intervēt astoņus tējnīcu īpašniekus un tējas kultūras pārzinātājus Latvijā, lai iegūtu ieskatu, kāda ir latviešu interese un zināšanas par Ķīnas tējas kultūru, kā arī saņemtu ieteikumus, kas būtu jādara, lai tradicionālā ķīniešu tējas kultūra tiktu aktualizēta Latvijā; veikt aptauju starp Latvijas iedzīvotājiem, lai noskaidrotu, kādas ir viņu zināšanas, stereotipi un attieksme pret Ķīnas tējas kultūru; apkopot un salīdzināt iegūtās atbildes un rezultātus no intervijām un aptaujas, veikt secinājumus. Darba noslēgumā autore izdarīja šādus secinājumus: Latvijā ir ļoti maz cilvēku, kuri zina Ķīnas tējas kultūru, tomēr daudzi vēlas ar to iepazīties. Šobrīd Latvijā ir vērojams, ka tiek atvērtas aizvien jaunas tējnīcas, Latvijas pārstāvji turpina piedalīties starptautiskos konkursos un gūt izcilus rezultātus, kā arī ir nodibināta „Latvijas tējas biedrība” ar mērķi popularizēt tējas kultūru Latvijā. Šis bakalaura darbs sastāv no divām daļām, kur 1.daļā tiek apskatīta Ķīnas tējas un ceremonijas vēsture un attīstība, kā arī Ķīnas tēju šķirnes, bet 2.daļā tiek pētīta situācija Latvijā ar aptaujas un interviju palīdzību. Darba apjoms ir 48 lapaspuses.",0
883,Vēsturisko notikumu ietekme uz Cao Sjueсjiņ romānu „Sarkanā kambara sapnis”,"Bakalaura darba tēma ir “Vēsturisko notikumu ietekme uz Cao Sjuecjiņ romānu “Sarkanā Kambara Sapnis”. Tēmas aktualitāte balstīta uz faktu, ka par šo romānu veikti daudzi pētījumi jau vairāku simtu gadu garumā un tas uzskatīts par vienu no visspilgtākajiem romāniem Ķīnas literatūrā. Darba mērķis bija pētīt to, kā vēsturiskie notikumi ietekmējuši romānu. Darba uzdevumi bija apskatīt Cjin dinastiju, Cao Sjuecjiņ biogrāfiju, veikt pētījumu par vēsturisko notikumu ietekmi uz romānu, salīdzināt Cjin dinastijas personas un tēlus romānā, salīdzināt arī notikumus, apskatīt “Sarkanā Kambara Sapnis” tiek pētīts pasaulē. Darba galvenie secinājumi ir: 1. Romānā autors Cao Sjuecjiņ attēloto savu ģimene kā Dzja ģimeni. 2. Romāns uzskatīts par Cao Sjuecjiņ biogrāfiju, kurā viņš apraksta sevi un to kā sabruka viņa ģimene. 3. Galvenās personas, kas ietekmējušas šī romāna tapšanu, ir imperatori Kansji un Jundžen. Darbs sastāv no 3 nodaļām un 7 apakšnodaļām. Darba apjoms ir 37 lpp.",0
884,Kawaii: Japānas populārā kultūra un maigā vara,"Šī bakalaura darba tema ir “Kawaii: Japānas populāra kultūra un maigā vara”. Pēdējo 20 gadu laikā Japānai tiek piešķirts maigās supervaras statuss. Tās uztvere kā seno tradīciju, augstās estētikas, amatniecības un budisma zemes tiek aizstātas ar košām ilustrācijām, kas attēlo Japānas sabiedrību kā ultra modernu patērētāju sabiedrību, kas askētiskiem budistu dārziem dod priekšroku dzīvei virtuālajā realitātē, haikas poēzijas vietā lasa grafiskās noveles manga (漫画 = manga, turpmāk tekstā: manga), Kabuki (歌舞伎 - kabuki) un No (能 - nou) teātrus aizvieto ar animācijas filmām. Arvien vairāk gan Japānas populārā kultūra, gan tās maigā vara asociējas tieši ar Kawaii vizuālo kultūru. Šīs izmaiņas Japānas brendā ietekmē ne tikai priekšstatu par Japānu ārzemēs, bet visu kulturālo identitāti. Darba mērķis ir Kawaii fenomena izpēte Japānas populārās kultūras un maigās varas kontekstā. Darba galvenie jautājumi ir: Kāpēc Japānas populārā kutūra kļuva tik populāra? Cik orientāla ir Japānas populārā kultūra? Cik spēcīga ir Japānas maigā vara? Cik labi Japāna izmanto šo jaunatklāto resursu? Darba gaitā tika analizēti vairāki raksti par Japānas populārās kultūras elementiem: animācijas filmas anime ( アニメ- anime, turpmāk tekstā - anime), mangas un modes industrija, kā arī mūzika un juru-kjara talismanu (ゆるキャラ - yuru-kyara) kultūrā. Rezultātā autors nonāca pie secinājuma, ka Japānas maigās varas ietekme ir ierobežota, neskatoties uz tās lielajām iespējām ietekmēt uztveri par Japānas tēlu pasaulē. Politisko un sociālo iniciatīvu trūkuma fonā, populārā kultūrā netiek izmantota iekšējo problēmu risināšanai. Drīzāk ar pašreizējo populārās kultūras izmantošanu ārpolitikā un populārās kultūras produkcijas izplatīšanā ārzemēs, Japānas tēls kā kultūras krātuve tiek degradēts līdz kultūras patēriņa priekšmeta statusam. Bet šī politiska neaktivitāte palīdz Japānas populārai kultūrai saglabāt savu pievilcīgumu un “feinumu”.",0
885,Telpu tekstiliju tradīcija Ziemeļlatgalē 20.gs.20.- 80.gados,"Maģistra darbā „Telpu tekstiliju tradīcija Ziemeļlatgalē 20. gs.20. – 80. gados” aplūkota telpu tekstiliju darināšanas, rotāšanas un lietošanas tradīcija Latgales ziemeļos.  Pamatojoties uz intervijām ar teicējiem, autores privātkolekcijā esošajiem rokdarbu tehniskajiem zīmējumiem jeb musturiem, telpu tekstiliju paraugiem no kultūrvēstures muzeja „Vēršukalns” un teicēju privātā krājuma un teorētisko literatūru, pētījumā atspoguļota tradīcijas pastāvība un attīstība.  Darbā secināts, ka tradīcijas attīstībā liela loma ir tradīcijas nesēja personībai un vēsturiskajiem apstākļiem. Tradīcijas saglabāšanā 20. gs. nozīmīgi bijuši rokdarbu tehniskie zīmējumi, kas līdzīgi rokrakstu literatūrai izplatījušies starp tradīcijas nesējiem.",0
886,Viedtālruņa un planšetdatora lietošana ģimenēs ar bērniem,"Bakalaura darbs “Viedtālruņa un planšetdatora lietošana ģimenēs ar bērniem” ir pētījums par viedierīču lomu un nozīmi ģimenēs, kurās tās tiek piešķirtas lietošanai dažāda vecuma bērniem. Tajā tiek aplūkoti vecāku viedokļi un paradumi saistībā ar viedierīču izmantošanu ģimenē, lai skaidrot vecāku, bērnu un tehnoloģiju mijiedarbību. Kā arī viedierīču kā materiālu objektu nozīmi to lietošanā un attiecību veidošanā. Pētījuma mērķis ir noskaidrot kāda sociālā nozīme tiek piešķirta viedtālruņiem un/vai planšetdatoriem izmantojot tajos pieejamās aplikācijas ģimenēs ar bērniem. Kā arī apskatīt, kādas pieredzes šo nozīmi veido. Darba rezultāti norāda, ka viedtālruņu un planšetdatoru lietošana ģimenē ir sociāls process. Tās ne tikai sniedz vecākiem iespēju dažādi kontrolēt bērnu pieredzes un izmantot kā audzinošus mehānismus, bet arī izglīto pašus vecākus, mediējot attiecības starp vecākiem, bērniem un sabiedrību.",0
887,Piespiedu konversija islāmā pravieša Muhammada dzīves laikā,"Bakalaura darba nosaukums ir “Piespiedu konversija islāmā pravieša Muhammada dzīves laikā”. Darbā tiek apskatīts jautājums par brīvās gribas esamību, attiecīgi, vai islāma pieņemšana ir bijusi brīva, patstāvīga izvēle.  Tēma ir aktuāla, jo pēdējo pāris gadu laikā saistībā ar patvērumu meklēšanu uz Eiropu imigrē liels skaits islamticīgo. Ņemot vērā, ka Austrumos reliģija vēl aizvien ieņem ļoti svarīgu loma cilvēku ikdienas dzīvē, ir svarīgi izprast, kādas pārliecības un ticības piekritēji ir šie cilvēki, un vislabākais veids, kur meklēt un gūt atbildes ir pašu musulmaņu sakrālajos tekstos. Saistībā ar imigrantu pieplūdumu, aktualizējies arī terorisma jautājums, jo mūsdienās lielākā daļa radikāli noskaņotu cilvēku nāk tieši no islamticīgo rindām. Šajā sakarā ir svarīgi saprast, cik lielā mērā radikalizācija iekļaujas pašā islāma būtībā, vai teroristi par pamatu savām darbībām var atsaukties uz Korānu, kas ir neapstrīdams avots jebkuram musulmanim. Bakalaura darba mērķis ir analizēt, cik lielā mērā islāms ir vērsts uz brīvo gribu - cilvēka individuālo izvēli, īpašu uzmanību pievēršot islāma atšķirību veidojošajiem elementiem cilvēka brīvās gribas jautājumā, kas loģiski tālāk arī ietekmē konversijas izpausmes islāmā. Galvenokārt, bakalaura darbs pierāda, ka islāmā viens no būtiskākajiem elementiem ir pakļaušanas. Islāma izplatības sākumā vairumam cilvēku pāriešana islāma ticībā nav biju brīva izvēle. Islāma būtība ir balstīta uz vairākiem apšaubāmiem aspektiem – idejas par nolemtību, varmācības un bailēm, kā arī pakļaušanos. Korāns, kā arī sunna apstiprina, ka nekas cilvēka dzīvē nenotiek bez Allāha līdzdalības, ka Allāhs jau iepriekš ir lēmis svarīgākās viņa dzīves detaļas, piemēram, būt ticīgajam (musulmanim) vai nē. Neatkarīgi no iepriekš nolemtā likteņa, cilvēks par saviem darbiem tik un tā tiks tiesāts un sodīts.  Darbs sastāv no 4 galvenajām nodaļām un kopā ar pielikumu veido 46 lappuses.",0
888,“Tuvu attiecību” definēšanas principi geju un lesbiešu skatījumā,"Bakalaura darbā “”Tuvu attiecību” definēšanas principi geju un lesbiešu skatījumā” pētītas radniecīgu vai radniecībai ļoti līdzīgu attiecību definēšanas un veidošanas prakses geju un lesbiešu vidū, pievēršot uzmanību tam, kādas nozīmes tuvībai un tuvām attiecībām tiek piešķirtas. Tuvība un tuvas attiecības, kas sadzīves realitātē bieži tiek skatītas kā pašsaprotamas parādības, kas pastāv personas privātajā telpā un neprasa plašāku refleksiju kultūrsociālā kontekstā, pētījumā tiek aplūkotas kā kompleksi fenomeni, kurus nav iespējams definēt tikai privātajā vai tikai publiskajā telpā. Tuvību nosaka gan dziļi subjektīvas emocionālas, gan kultūrsociālas un politiskas kategorijas. Lauka darbā tikusi pētīta heteronormatīvas sociālās vides ietekme uz personas seksuālās identitātes apzināšanās procesu un analizēta heteronormativitātes ietekme uz attiecībām, kuru pamatā nav romantiskas vai seksuālas saites. Atslēgvārdi: tuvas attiecības, tuvība, radniecība, homoseksualitāte, heteronormativitāte",0
889,Ārstu un pacientu skaidrojošie modeļi par antidepresantu lietošanu,"Bakalaura darbs aplūko veidus, kā antidepresantu lietotāji pamato medikamentu izmantošanu vai atmešanu. Šim mērķim tiek detalizēti pētīti informantu saslimšanas skaidrojošie modeļi, kā arī, kādu ietekmi uz tiem atstāj vēršanās pie veselības aprūpes speciālistiem. Pētījumā datu iegūšanai izmantotas daļēji strukturētas intervijas, kas balstītas uz Artūra Kleinmana izstrādāto jautājumu shēmu. Pētījuma rezultāti parāda, ka antidepresantu lietošana ir ļoti komplicēta, un katrs gadījums ir specifisks. Vēršanās pie profesionālā veselības aprūpes sekotra un medikamentu lietošana spēlē ļoti būtisku lomu slimības un slimnieka lomas leģitimizēšanā. Pats depresijas ārstēšanās process gan nereti nesakrīt ar cilvēku sākotnējām gaidām, kas noved pie ārstēšanās pārtraukšanas. Antidepresantu un garīgo slimību stigmatizācija sabiedrībā ne tikai veicina pretestību pret ārstēšanos ar antidepresantiem, bet arī aktīviem lietotājiem sagādā emocionāla un sociāla rakstura grūtības.",0
890,Korejas vēsturiskās realitātes un Japānas okupācijas laika atspoguļojums Kima Dongina  darbā “Kartupeļi”,"Bakalaura darba nosaukums ir “Korejas vēsturiskās realitātes un Japānas okupācijas laika atspoguļojums Kima Dongina darbā “Kartupeļi”. Darba galvenie mērķi ir aprakstīt Korejas modernās literatūras attīstību, izpētīt koloniālās politikas ietekmi uz sabiedrību un literatūru, analizēt Kima Dongina darbu “Kartupeļi”, salīdzinot to ar reāliem vēsturiskiem koloniālā laika notikumiem.     Mūsdienās Japānas koloniālā laika periods tiek uzskatīts par vienu no vispretrunīgākajiem un problemātiskākajiem jautājumiem Korejas vēsturē. Kima Dongina darbs “Kartupeļi”, kas tika uzrakstīts koloniālā laika periodā, ļauj mums dziļāk izprast tā laika radītās problēmas, un literatūrā atspoguļoto koloniālo politiku, kā arī korejiešu sabiedrības problēmas un tās pretestību.   Darbs sastāv no trīs daļām. Pirmajā daļā tiek pētīta koloniālā laika pārvaldes sistēma un tās ietekme uz sabiedrību. Otrajā daļā tiek aprakstīta Korejas modernās literatūras attīstība. Trešā daļa ir veltīta darba galvenā jautājuma analizēšanai – vēsturiskās realitātes un Kima Dongina “Kartupeļi” darba salīdzināšanai.",0
891,Mileniārisms un mesiānisms Osmaņu impērijā 17. gadsimtā,"Šabtajs Cvi arī Amira jeb Mehmets Efendi (מחמט אפנדי, 1626-1676) bija Izmirā dzimis Osmaņu impērijas sefardu  kabalists, kurš apgalvoja, ka ir mesija. 17. Gadsimtā viņš kļuva par masu kustības līderi, kurā bija iesaistītas daudzas ebreju kopienas ne tikai Osmaņu impērijā, bet arī kristīgajā Eiropā. Kustība gandrīz izbeidzās, kad Šabtajs Cvi pieņēma islāmu. Līdz ar Šabtaju Cvi islāmā pārgāja daļa viņa tuvāko līdzgaitnieku, izveidodami denmu sektu. 20. gadsimtā denmiem bija būtiska ietekme gan jaunturku, gan Ataturka kustībā. Šabtaja Cvi kustība ir aplūkota plašā Osmaņu impērijas reliģijas vēstures kontekstā.",0
892,“Agrīnās Haņ dinastijas vēsture” un tās ietekme uz dinastiju vēstures pierakstīšanas tradīciju Ķīnā,"Maģistra darba nosaukums ir „„Agrīnās Haņ dinastijas vēsture” un tās ietekme uz dinastiju vēstures pierakstīšanas tradīciju Ķīnā”. Katra dinastija, balstoties uz aktuālajiem pierakstiem, rakstīja iepriekšējo dinastiju vēstures. Šīs oficiālās standarta dinastiju vēstures, t.s. dženši 正史, pazīst ar nosaukumu „Divdesmit četras vēstures” (Eršisi ši 二十四史).  Kā pirmo tieši vienas dinastijas vēstures aprakstam veltīto darbu uzskata vēsturnieka un galma ierēdņa Baņ Gu un viņa tēva Baņ Bjao sastādīto „Agrīnās Haņ dinastijas vēsturi” (Haņ šu 漢書). Baņ Gu „Agrīnās Haņ dinastijas vēsturē” izstrādājis jaunu struktūru dinastiju vēstures pierakstīšanā, kas vēlāk izmantota par paraugu tieši dinastiju vēstures formātam. Darba pamatmērķis ir padziļināti iepazīt „Agrīnās Haņ dinastijas vēstures” materiālu un izvērtēt tā tapšanas priekšnoteikumus, kā arī novitāti Ķīnas vēstures pierakstīšanas tradīciju kontekstā.  Baņ Gu „Agrīnās Haņ dinastijas vēsture” ir nozīmīgs darbs Ķīnas historiogrāfijā. Tas piedāvā paraugu dinastijas vēstures sastādīšanai, piedāvājot gan darba strukturēšanas principus, gan norādot uz šāda darba ideoloģisko ievirzi.  Baņ Gu radīja modeli, kuram ir viegli sekot, īpaši tiem, kas vēlākajos gados bija iesaistīti kolektīvos standarta vēstures rakstīšanas projektos. Kopš Baņ Gu „Agrīnās Haņ dinastijas vēstures” var runāt par dinastiju vēsturi. Baņ Gu izstrādāja struktūru un standartus, ko, dažādā apjomā, izmantoja vēlākās dinastijas. Dažādos periodos tiek izmantotas ne visas no Baņ Gu piedāvātajām sadaļām, taču tas paliek kā ideālais modelis, kuram seko vissīkāk izstrādātās dinastiju vēstures.  Maģistra darbs sastāv no 6 daļām. Darbu papildina pielikums. Darba apjoms ir 64 lapas.",0
893,Japāņu dēmoni jokai: fenomens mūsdienu Japānā,"Bakalaura darbā „Japāņu dēmoni jokai: fenomens mūsdienu Japānā”tiek pētīta  jokai jēdziena saistība ar japāņu kultūras identitāti, pieņemot, ka jokai pārstāv japāņu tradicionālo kultūru un tās vērtības. Mērķis ir noskaidrot, kā jokai atšķiras no citiem japāņu mitaloģijas un literāriem tēliem un kāda saikne tiem ir ar japāņu sabiedrību un to kultūras identitāti. Jokai pirmsākumi meklējami jau pirmajos antīkās Japānas literatūras darbos- Ņihonšoki un Kodžiki un tiem ir saikne ar japāņu sabiedrību, to radītāju. Jokai laika gaitā ir vairākkārt pieņēmuši dažādas lomas un fleksabli pielāgojas apstākļiem un laikiem. Tieši tādēļ darbā 1.daļā apskatīts jokai jēdziens vēsturiskā skatījumā un tad 2.daļā novērtēta tā loma mūsdienu sabiedrībā. Lai gan mūsdienās jokai tiek asociēti ar izzūdošo pastorālo ainavu un pagātnes doktrīnām, tie vēl joprojām saglabā savu nozīmīgumu japāņu sabiedrībā, jo tie dominē, kā viena no populārākajām tematikām Japānas medijos. Viens no veidiem, kā tie simbolistiski tiek izmantoti medijos, ir mēģinot atjaunot japāņu saikni ar dabu, kas pārstāv vienu no tradicionālās kultūras aspektiem.  Bakalaura darba pamatteksts sastāv no 45 lappusēm.",0
894,Sakē popularitātes kritums Japānas modernajā sabiedrībā: iemesli un risinājumi,"Bakalaura darba nosaukums ir “Sakē popularitātes kritums Japānas modernajā sabiedrībā: iemesli un risinājumi”. Šajā darbā autore ir izpētījusi sakē vēsturi no seniem laikiem līdz mūsdienām.  Darba mērķis ir uzzināt iemeslus sakē popularitātes kritumam mūsdienu Japānā kā arī izprast, ko sakē nozīmē Japāņiem. Inovāciju parādīšanas Japānā nenozīmēja veco, tradicionālo vērtību aizmiršanu. Japānas sabiedrībā vecais un jaunais daudzos gadījumos ir gājis roku rokā. Viens no pierādījumiem tam ir šajā darbā aprakstītais fenomens, ka mūsdienu japāņi dzer gan tradicionālo sakē, gan importētos dzērienus. Bakalaura darbs sastāv no 50 lpp. Tajā ir 3 nodaļas. Pirmajā nodaļā stāstīts par vispārējo sakē vēsturi, brūvēšanas tehnoloģijām un sakē tipiem. Nākamajā nodaļā ir aprakstīti svarīgākie iemesli sakē popularitātes kritumam japāņu vidū. Trešajā nodaļā izvirzīti iespējamie risinājuma veidi, kā arī stāstīts par pašreizējo sakē pozīciju Japānā un pasaulē. Nobeigumā ir pausta doma, ka sakē patēriņš nav augsts salīdzinājumā ar citiem alkoholiskajiem dzērieniem. Japānā, tomēr sakē joprojām ir pietiekoši nozīmīga loma mūsdienu Japānas sabiedrībā.",0
895,"Manuskripta""Evangelia Lottavica""(1745)rakstības un valodas analīze","Maģistra darbā analizēts manuskripts “Evangelia Lottavica"", kurš datēts ar 1745 gadu un iepriekš nav pētīts. Pētījuma mērķis ir noteikt manuskripta teksta raksturīgākās rakstības un valodas īpatnības, ņemot vērā 18. gadsimta kontekstu. Maģistra darbā izmantotas divas pētījuma metodes: filoloģiskā un deskriptīvā metode. Detalizēti analizēta manuskripta teksta rakstība un morfoloģija kā arī sintakse, leksika un fonētika. Teorētiskajā daļā aplūkoti valodniecības jēdzieni, sniegts pārskats par 18. gadsimta rakstības un valodas attīstību, sniegts pārskats par 18. gadsimtu no vēsturiskā aspekta, raksturots katolicisms 18. gadsimtā, kā arī raksturotas dialektu īpatnības, kas attiecas uz manuskripta tekstu.",0
896,Sumō attīstība un situācija mūsdienu Japānā,"Bakalaura darba tēma „ Sumō attīstība un situācija mūsdienu Japānā” izvēlēta ar mērķi, lai iepazītos ar sumō no dažādiem aspektiem un izpētīt, kā tas ir mainījies gadu gaitā.  Sumō ir unikāls cīņas sporta veids, kas ir bagāts ar tradīcijām un rituāliem. Tas atspoguļo Japānas kultūru un ir saglabājies līdz mūsdienām gandrīz nemainīgā veidā. Taču pēdējos gados, tā popularitāte ir gan augusi, gan kritusies, tāpēc šis pētījums papildus arī mēģinās atrast cēloni šīm izmaiņām. Pirmajā nodaļā tiek apskatīta Sumō vēsture un tā īpatnības. Sumō sevī ietver ko vairāk, nekā tikai sporta veidu, tāpēc tur tiks atklāta šī termina plašākā nozīme. Tiks pārskatīta sumō rašanās vēsture un attīstība Japānā.             Otrajā nodaļā tiek aplūkota mūsdienu sumō globalā kontekstā un kā tas ir mainījies līdz ar ārvalstnieku parādīšanos sportā veidā, kā arī nedaudz tiek aplūkota dzimumu problēma. Darba rakstīšanā tiks izmantota aprakstošā metode - apkopojot informāciju un pamatojoties uz daudzveidīgas literatūras apskatiem; izmantota arī vēsturiskā metode - aplūkojot sumō vēsturi no senajiem laikiem līdz mūsdienām.",0
897,Videospēļu profesionālās leksikas tulkošana no japāņu valodas latviešu valodā,"Bakalaura darba “Videospēļu profesionālās leksikas tulkošana no japāņu valodas latviešu valodā” mērķis ir profesionālās leksikas tulkojumu kopums , kas vēlāk varētu kalpot par priekšlikumu nozares terminoloģijas veidošanā. Tas tiek sasniegts vadoties pēc aplūkotā teorētiskā materiāla, kas sevī ietver terminoloģijas tulkošanu un veidošanu, tulkošanas teoriju, lokalizācijas teoriju kā arī aprakstu par profesionālo leksiku, kas tiek izmantota tieši videospēļu nozarē. Darbs sastāv no trīs daļām, kur pirmajā daļā apskatīts teorētiskais materiāls, kurš attiecas uz profesionālo leksiku un tulkošanas teoriju, otrajā daļā lasītājs tiek iepazīstināts ar izvēlētajām videospēlēm, no kurām tika atlasītas tulkojamās leksikas vienības, un trešā daļa, kur balstoties uz teorētisko materiālu tiek tulkotas izvēlētās videospēļu profesionālās leksikas vienības. Darbam sastāv no 42 lappusēm.",0
898,1905.gada revolūcijas atbalsis 20.gs. latviešu liroepikā,"Bakalaura darbā „1905.gada revolūcijas atbalsis 20.gs. latviešu liroepikā” sniegts priekšstats par 1905.gada revolūcijas attēlojumu latviešu poēmās, uzmanību pievēršot tekstiem, kas tapuši ar laika distanci – gan pēc 1905., gan pēc 1917.gada revolūcijas, izņemot Raiņa darbu „Epus 1905”, kurš tapis revolūcijas laikā.  Pētījumā galvenā uzmanība ir pievērsta četrām latviešu rakstnieku poēmām – Raiņa „Epus 1905” (1906), V.Plūdoņa „Uz saulaino tāli” (1912), A. Upīša „Piektais cēliens” (1919) un V. Luksa „Slava” (1957), kas tapušas dažādos laika posmos un līdz ar to katra citādi ataino arī revolūciju.. Šīm četrām poēmām tiek raksturoti motīvi, tēli un analizēta poētika un valoda. Poētikas raksturojumā uzmanība koncentrēta uz ritma, atskaņu, vēstījuma un māksliniecisko izteiksmes līdzekļu analīzi.  Atslēgas vārdi: 1905.gada revolūcija, poētika, poēma, liroepika",0
899,Olimpiskā kustība Japānā 20. un 21. gadsimtā,"Bakalaura darba „Olimpiskā kustība Japānā 20. un 21. gadsimtā” mērķis bija noskaidrot, kā olimpiskās spēles, rīkotās Japānā, ietekmēja sportu un valsti kopumā, kā arī uzzināt par olimpisma veidošanu Japānā.  Japānas olimpiskā kustība sākas ar Kanō Džigorō darbību Starptautiskajā Olimpiskajā komitejā 1909. gadā.  Pirmās Japānā plānotas Olimpiskās spēles 1940. gadā tika atceltas, dēļ Japānas karadarbības Ķīnā. Tomēr pēc Otra pasaules kara Japāna ieguva iespēju rīkot 1964. gada Olimpiskās spēles, kas palīdzēja japāņiem iegūt „miermīlīgā internacionālista” statusu un kopumā sekmīgi uzlaboja Tokijas un Japānas imidžu. Tagad ir plānotas 2020. gada Olimpiskās spēles, kuru ietvarā japāņi cer uzlabot savu paslābināto ekonomiku.  Darbs sastāv no 3 nodaļām. Darbs ir rakstīts latviešu valodā, sastāv no 36 lappusēm un viena pielikuma.",0
900,Orveliskie motīvi Haruki Murakami darbā „1Q84”,"Šī darba izstrādes gaitā autors ir veicis pētījumu par angļu literatūras klasiķa Džordža Orvela romāna „1984” ietekmi uz populārā mūsdienu japāņu autora Haruki Murakami sarakstīto romānu „1Q84”. Darbā tiek izmantotas salīdzināšanas un analīzes metodes, ar kuru palīdzību tiek tuvāk pētīti galvenie motīvi, kas parādās abos literārajos darbos. Mūsdienās sabiedrība pievērš arvien lielāku uzmanību tādām tēmām kā propaganda un dažādas valsts vadīšanas sistēmas, tāpēc šie abu autoru romāni ir kļuvuši ļoti aktuāli un tajos ir negaidītas analoģijas ar mūsdienu pasaulē notiekošo. Darbā tiek tuvāk izklāstīta arī abu autoru biogrāfija un literārā darbība. Pēc tam tiek veikta tekstu analīze un salīdzinājumi starp trīs galvenajiem darbos vērojamajiem motīviem – noteiktas sabiedrības daļas pārvaldīšana, notikumu un vēstures faktu pārrakstīšanas tematika un iemesli, kāpēc romānu galvenie varoņi pretojas pastāvošajai iekārtai. Darba gaitā iegūtie secinājumi norāda uz to, ka, lai gan Haruki Murakami ir guvis iedvesmu no Džordža Orvela romāna, tomēr aizgūtos motīvus japāņu autors ir pielāgojis un pārveidojis savā individuālajā un unikālajā rakstniecības stilā un sižeta pavērsienos.",0
901,Ataturka vienpartijas sistēmas perioda nacionālisma un mūsdienu Turcijas daudzpartiju sistēmas nacionālisma salīdzinājums,"Bakalaura darbā “Ataturka vienpartijas sistēmas perioda nacionālisma un mūsdienu Turcijas daudzpartiju sistēmas nacionālisma salīdzinājums” tiek pētīts nacionālisms vienpartijas sistēmas perioda laikā un daudzpartiju sistēmas perioda laikā Turcijā. Par turku nacionālismu ir iespējams sākt runāt kopš Turcijas Republikas dibināšanas 1923.gadā kā Turcijas valsts, tautas un pat turku valodas attīstības sākuma punktu. Galvenā atšķirība starp Ataturka vienpartijas sistēmas perioda nacionālismu un nacionālismu mūsdienu Turcijas politiskajās partijās ir tāda, ka mūsdienās nacionālisms sabiedrībā ir samazinājies, tomēr ar strauju tendenci pieaugt pēdējos gados.  Nacionālisma attīstības posmā īpaša nozīme ir turcifikācijas politikai. Personvārdu maiņa uz izteikti turciskiem un uzvārdu ieviešana, publiskās skolas, kā arī nacionālisma būtiskums ekonomisko problēmu ietvaros – visi šie aspekti ir pierādījuši, ka vienpartijas sistēmas perioda laikā turku nacionālisms bija, iespējams, tā visaugstākajā līmenī un ir attīstījies un izpaudies dažādās politiskās, ekonomiskās un sociālās dzīves sfērās. Turku nacionālisms ir attīstījies vertikāli un horizontāli vienpartijas sistēmas perioda laikā. Dažas idejas no turku nacionālisma kā viena no Ataturka principiem ir mainījušās. Ekonomikas turcifikācija pierādīja to, ka dažās sfērās cilvēki jau tika iedalīti musulmaņos un nemusulmaņos, un šo cilvēku darba spējas un atbilstība tika vērtēta arī atsaucoties uz reliģisko aspektu, kaut arī no sākotnējās Ataturka nacionālisma idejas ir skaidri saprotams, ka Turcijas iedzīvotājus nevajadzētu izdalīt pēc to reliģiskās piederības. Tieši pretēji, sekulārisms un nāciju dažādība valstī bija pat atbalstāma.  Turku nacionālisms, pārstāvēts caur MHP politisko partiju, kļūst arvien spēcīgāks, kas ir saistīts ar dažādām pēdējā laika politiskajām un militārajām sadursmēm un problēmām, kā arī apvērsuma mēģinājumiem un referendumiem. Turku nacionālisma palielināšanās arī šobrīd ir ar tendenci attīstīties tuvākajā un tālākajā nākotnē. Mūsdienās ir aktuālas problēmas, kas saistītas ar dažādām etniskajām grupām, piemēram, kurdu minoritāte Turcijā. Turku tauta no tās rašanās pirmsākumiem un visi tie, kam ir piešķirta Turcijas pilsonība, nav sevi vienmēr uzskatījuši par turkiem, arī tajā laika periodā, kas ir attiecināms sākot ar Turcijas Republikas dibināšanu.  Turku nacionālisma ideja joprojām ir spēcīga, nākotnes perspektīvā tā varētu gan palielināties, gan arī samazināties, atkarīgs no politiskās, ekonomiskās un kulturālās attīstības valstī dažādās sfērās. Nesenās vēlēšanas ar augsto piedalīšanās procentu (87%) parāda to, ka cilvēki ir informēti un arī ieinteresēti par savas valsts nākotni, kas arī demonstrē turku nacionālisma klātbūtni valstī.",0
902,"Japānas modernās policijas izveide 20.gs., attīstība un ietekme uz mūsdienu Japānas sabiedrību","Bakalaura darba „Japānas modernās policijas izveide 20. gs. , attīstība un ietekme uz mūsdienu Japānas sabiedrību” mērķis bija noskaidrot vai Japānas drošību nodrošina Japānas policija vai Japānas kultūra, sabiedrības audzināšana un tradīcijas. Tāpat darbā tika izpētīts kā mūsdienu Japānas policija veidojās, attīstījās un kā tā ietekmē mūsdienu sabiedrību. Neskatoties uz to, ka Japāna vēsturiski tika ierobežota no pārējās pasaules uz 200 gadiem, Rietumi pārņēma un sāka attīstīt to. Līdz ar to vēsturiskās sistēmas tika atstātas pagātnē. Arī drošības sistēma tika pārskatīta, tāpēc, izpētot visas iespējas, Japānai  piemeklēja vistuvāko policijas modeli un ieviesa jaunu sistēmu, kas pasargāja sabiedrību. Tas nebija pareizais modelis, līdz ar to pieņemto modeli attīstīja, lai tas derētu sabiedrībai. Japānas policijas darbība un attieksme mūsdienās atšķiras no rietumu policijas. Šīs atšķirības padara to unikālu un efektīvu. Tā izgāja vairākas pārmaiņas, mācījās uz savām kļūdām un kļuva par tādu, kas tagad tiek uzskatīta par vienu no labākajām, kas arī ir kā piemērs citām valsts policijas iestādēm.   Darbs ir sadalīts trīs daļās. Pirmajā daļā tiek izpētīts kā mūsdienu policijas veidojās un kā attīstījās līdz mūsdienām. Otrajā daļā tiek izpētītas policijas izmaiņas mūsdienās, nozieguma līmeņa izmaiņas un kā tās ietekmēja sabiedrību. Trešajā nodaļā ir apkopoti dati un ir minēta darba autora vīzija par to, kāda ir Japānas policijas nākotne un sabiedrības attieksme pret to. Darbs ir rakstīts latviešu valodā,  sastāv no 42 lappusēm, neskaitot titullapu, saturu un avotus.",0
903,Sieviešu vara Osmaņu impērijā 17.-18.gs.,"Bakalaura darba tēma ir “Sieviešu vara Osmaņu impērijā 17.-18.gs.” Darba uzdevums ir aplūkot vēsturisko situāciju un procesus Osmaņu impērijā, kas gala rezultātā noveda pie tā dēvētā “Sieviešu sultanāta”. Tas bija periods Osmaņu impērijas vēsturē, kad valsts politiskajos procesos ievērojamu lomu spēlēja tieši sievietes, neskatoties uz šķietami necilu lomu tradicionālajā islāma izpratnē par sievietēm. Darbs sastāv no trim daļām. Pirmajā daļā tiek apskatīts tradicionālais varas modelis un priekšstats par varu Osmaņu impērijā. Otrajā daļā tiek aplūkots harēms kā galvenais orgāns sieviešu varai Osmaņu impērijā. Noslēdzošajā trešajā daļā aplūkotas vairāku ievērojamāko dotā perioda sieviešu dzīves un ceļš pretim varai. Darbu sastāda 41 lpp.",0
904,Ziemeļkorejas bēgļu integrācija Dienvidkorejā,"Bakalaura darbā “Ziemeļkorejas bēgļu integrācija Dienvidkorejā” ir aprakstīts Ziemeļkorejas bēgļu integrācijas process Dienvidkorejā, apkopotas problēmas, ar kurām viņi saskaras viņiem jaunajā sabiedrībā, salīdzinot divus dzīvesveidus un situāciju Ziemeļkorejā no Kima Irsena nāves, lai saprastu problēmu iemeslus, kā arī tiek pētītas izmaiņas integrācijas procesā par pēdējiem 23 gadiem. Darbā tika izmantotas grāmatas, pētījumi un Internet resursi par bēgļu integrāciju dažādās Dienvidkorejas dzīves jomās un literatūra par dzīvi Ziemeļkorejā.",0
905,Sieviešu kimono loma Japānas sabiedrībā 20.-21. gadsimtā,"Bakalaura darba Sieviešu kimono loma Japānas sabiedrībā 20.–21. gadsimtā mērķis ir izpētīt un izanalizēt sieviešu kimono lomu mūsdienu Japānā, padziļināti ieskatoties pēdējos divos gadsimtos, kā arī, sīkāk apskatot kimono izcelšanās vēsturi pēc ērām.  Kimono ir spēcīga daļa Japānas identitātes, tomēr 20. gs. sākums ir pēdējais izteiktas kimono popularitātes laiks. Lai arī mūsdienās kimono nēsāšanas tradīcijas netiek aizmirstas, daudzas vairs nav tik aktuālas kā iepriekš.  Darbs sastāv no četrām daļām. Pirmajā tiek aplūkota sieviešu kimono rašanās vēsture un tā veidošana, otrajā daļā tiek pētīti sieviešu kimono veidi dažādos laika periodos, trešajā daļā aplūkota mūsdienu kimono nozīme, tā nēsāšanas tradīcijas un ceturtajā daļā tiek analizēta aptauja par sieviešu kimono lomu mūsdienu Japānas sabiedrībā.",0
906,Tēla izveides īpatnības Ariadnas Efronas atmiņās.,"Bakalaura darbs ir veltīts Ariadnas Efronas atmiņu pētījumam, kuras daiļrade ir maz pētīti. Darba teorētiskajā daļā aplūkota atmiņas jēdziena definīcijas problēma, tās īpatnības un klasifikācijas principi. Tāpat aplūkots tēla izveides princips memuāros tekstos, un dots A. Efronas memuāra teksta vispārīgs raksturojums. Praktiskā daļā   noteikti un analizēti autores izveidotie laikabiedru tēli  un to izveides īpatnības. Pētījumā izmantoti teksti, kas ir iekļauti izdevuma “Dzīves vēsture, dvēseles vēsture” trešajā sējumā. Bakalaura darbs ir adresēts studentiem-filologiem, kuri nodarbojas ar līdzīgu tēmu vai problēmu, kā arī tiem, kuri interesējas par memuāru žanru,  Ariadnas Efronas dzīvi un daiļradi.",0
907,Iemeslu skaidrojošas darbību un īpašību vārdu galotnes korejiešu valodā,"Bakalaura darbam Iemeslu skaidrojošas darbību un īpašību vārdu  galotnes korejiešu valodāmērķis ir izpētīt iemeslu skaidrojošās darbību un īpašību vārdu galotnes un apkopot tās. Korejiešu valodā galotnes ir daudznozīmīgas un izpilda vairākas funkcijas. Darbības vārdu galotņu pētīšana šajā darbā sākas ar teikuma locekļu aprakstu, lai izprast darbības un īpašības vārdu lomu teikumā. Darbības un īpašibas vārdu analīze palīdz noteikt galotnes nozīmī. Korejiešu valodas galotnes funkciju latviešu valodā veic saiklis vai arī izmaiņas tiek attēlotas ar citu vārdšķiru vai saliktu laiku. Tā kā korejiešu iemeslu skaidrojošas galotnes latviešu valodā galvenokārt tiek aizstātas ar saikli, ne visas formas būtība ir atskoguļotas. Līdz ar to visbiežak lietoto galotņu apkopošana un izskaidrošana palīdz novērst kļūdas valodas lietošanā. Darbs sastāv no trīs daļām, kurās tiek apskatītas teikuma locekļi, kā arī darbības un īpašības vārdu struktūra un aglutinācijas veidi. Darba apjoms ir 52 lapaspuses.",0
908,No darba ētikas atšķirībām izrietošie Ķīnas un Dānijas biznesa sadarbības problēmu cēloņi,"Sadarbība starp Ķīnu un Dāniju biznesa jomā ir problemātiska, sakarā ar darba ētikas un kultūras atšķirībām. Bakalaura darba ietvaros tiek analizētas darba ētikas un kultūras atšķirības Dānijā un Ķīnā, kā cēlonis problēmu esamībai starpvalstu darba vidē. Darbā izmantota monogrāfiskā, empīriskā un salīdzināšanas metodes.  Bakalaura darba mērķis – izpētīt darba kultūras un ētikas atšķirības Ķīnā un Dānijā un to tiešo ietekmi uz sadarbības problēmām. Pēc speciālās literatūras un interviju, aptauju iegūto rezultātu analīzes ir atklāts, ka darba kultūras un ētikas atšķirības Dānijā un Ķīnā ir cēlonis daļai sadarbības problēmu. Darba apjoms ir 48 lpp.",0
909,Sižeta par Pelnrušķīti transformācija krievu mūsdienu masu romānos.,"Bakalaura darbs ir veltīts sižeta par Pelnrušķīte un krievu mūsdienu masu romānos salīdzinājumām. Darbs dalās uz divām daļām. Pirmājā, teorētiskajā daļā runa ir par masu literatūru īpašībām un funkcijam. Ka arī tiek izklāstīts viņas žanrs –– masu  romāni. Otrajā, praktiskajā daļā tiek analīzētas masu  romāni «Принцесса на бобах», «Хочу бабу на роликах», «Здравствуйте. я ваша Золушка!». Praktiskajā daļā tiek detalīzēti salīdzīnāti romāni un sižets par Pelnrušķīte. Pētījums var ieinteresēt zinātniekus, kuri nodarbojas ar masu literatūru vai folkloristiku, kā arī lasītājus, kuri interesējas par brīnumu pasakām un masu romāniem.",0
910,Kultūras notikuma reprezentācijas retoriskās stratēģijas virtuālajos masu informācijas līdzekļos.,"Bakalaura darbs ir veltīts kultūras pasākumu reprezentācijas metožu pētīšanai virtuālajos medijos ar retoriskās stratēģijas palīdzību. Balstoties uz interneta portāliem rus.delfi.lv un ru.sputniknewslv.com, tika izveidots izteikumu klāsts kas satur valodas rīkus, kuri turpmāk bija analizēti  darbā, lai noskaidrotu kādas ir retoriskās stratēģijas. Teorētiskā daļa pēta problēmas kas saistītas ar “retoriskās stratēģijas” un “mediju teksta” jēdzieniem. Minētais pētījums varētu noderēt filologiem, kuri pēta mediju valodu, kā arī lasītajiem, kas ir ieinteresēti mediju valodas jautājumā.",0
911,Hamleta un Ofēlijas tēli V. Sosnoras dzejā.,"Bakalaura darbs ir veltīts Viljama Šekspīra Ofelijas un Hamleta salīdzinājumam ar Ofēliju un Hamletu Viktora Sosnora dzejā. Darbs dalās uz divām daļām. Pirmajā, teorētiskajā daļā runa ir par terminu «mūžīgais tēls», par viņas īpašībām un funkcijām. Ka arī tiek izklāstīts raksturojums Viljama Šekspīra Ofēlijas un Hamleta tēla īpašības un Ofēlijas un Hamleta raksturojums krievu literatūrā pirms Voktora Sosnora. Otrajā, praktiskajā daļā tiek analizētas tris Viktora Sosnora dzejoļi un ar ar to palidzību tiek atrasti tēla transformācijas.   Darba autors pievers izmanību arī tekstiem, kurija bija uzrakstiti pirms Viktora Sosnora. Tas ir tēksti, kuri ir nozimīgi Sosnoram, tas ir: M. Cvetaevas un A. Bloka teksti.  Pētījums var ieinteresēt literatūrzinātniekus, kuri pēta mūžiga tēla problēmas, kā arī cilvēkus, kurus interesē V. Sosnora darbi.",0
912,Ciklizācijas paņēmieni N. Gogoļa 1831.-1835. gadu daiļradē.,"Šis darbs ir veltīts ciklu uzbūvei N. Gogoļa daiļradē, kura bija uzrakstīta no 1831. Līdz 1835. gg Darbs sastāv no dīvam daļām. Pirmā daļa ir veltita ciklisma īpašībam N. Gogoļa darbos. Īpaša uzmanība tika pieversta arabeskam un numeroloģijai. Savukart, otrajā daļā īpašibam N. Gogaļas darbos. Šis darbs varētu but interesānts iesacējiem, kuri sāk pētīt N. Gogoļa darbus.",0
913,"Personāžu raksturojuma paņēmieni I.S.Turgeņeva ""Mednieka piezīmēs""","Dotais bakalaura darbs tika veltīts I.S.Turgeņeva ""Mednieka piezīmes"" personāžu raksturojuma paņēmienu izpētei.   Darbs sastāv no divām daļām. Pirmajā, teorētiskajā daļā, akcents tika veikts uz stāstu krājuma veidošanas vēsturi, viņa galveno virzienu. Otrajā, praktiskajā daļā, tika savstarpēji salīdzināti stāsti, starp viņu varoņiem tika izceltas viņu līdzības un atšķirības un tika parādīta statistika.",0
914,Pjēra Bezuhova tēls Ļ. Tolstoja romāna “Karš un miers” agrākajā un vēlākajā redakcijā.,"Darbā aplūkota Pjēra Bezuhova tēla izveide Ļ.Tolsotoja romāna «Karš un miers» agrīnajā un vēlīnajā redakcijā. Autors pēta Pjēra Bezuhova tēla izveidi un izmaiņas varoņa aprakstā no agrākajām līdz vēlākajām redakcijām. Darbs sastāv no divām nodaļām. Pirmajā nodaļā izskatītai pirmā romāna redakcija un izmaiņas, kas saistītas ar vēlāko redakciju un Pjēra Bezuhova tēla izcelšanu. Otrajā nodaļā  apskatīts tēla apraksts agrākajā un vēlākajā redakcijā un noskaidrotas izmaiņas, kuras  saistītas ar tēla izveidi. Pētījumā noteikta Pjēra Bezuhova tēla izcēlums un atšķirības tēlā starp redakcijām.   Šis darbs varētu ieinteresēt, tos, kuri vēlas iepazīties ar Tolstoja daiļradi dziļāk.",0
915,"Bībeles motīvi Ivana Buņina ceļojumu aprakstu ciklā ""Putna ēna"".","Šajā darbā tiek izpētīti Bībeles motīvi Ivāna Buņina ceļojuma apcerējumu ciklā “Putnu ēna”. Autors pēta kuri motīvi bija izmantoti un kāpēc tieši šie motīvi bija realizēti šajā ciklā. Darbs sastāv no divām daļām. Pirmajā daļa tiek izpētīta Bībeles vēsture krievu kultūrā un literatūrā un ceļojuma apcerējumu cikla “Putnu ēna” nozīme Ivāna Buņina daiļradē. Otrajā daļā tiek analizēts, kādi Bībeles motīvi ir ciklā un kāda ir nozīme šiem reminiscencēm.",0
916,Vārdojumu motīvi A.Bloka ciklā „Burvestība ar uguni un tumsu”.,"Tatjana Koļcova Vārdojumu motīvi A.Bloka ciklā „Burvestība ar uguni un tumsu”: bakalaura darbs. – 2017. gads. - 49.lpp Bakalaura darbs ir veltīts Aleksandra Bloka cikla „Burvestība ar uguni un tumsu” dzejas vārdojumu motīvu pētīšanai. Darba mērķis ir izpētīt un analizēt burvestības motīvus, kā arī atrast pamata motīvus. Pētījumam tiek izmantots Bloka raksts „Vārdojumu un burvestību dzeja”, kā arī viņa daiļradei veltīta literatūra. Darbs sastāv no trīm nodaļām. Pirmajā daļā tiek apskatīti A.Bloka otrā dzejas krājuma temati un īpašības, aplūkota pētījumam nepieciešama zinātniskā literatūra par ciklu „Faina”, kas ietver sevī ciklu „Burvestība ar uguni un tumsu”. Otrajā daļā tiek analizēta zinātniskā literatūra par folkloru un tā žanru struktūru, kā arī par A. Bloka interesi par folkloru. Tiek dota arī vārdojuma definīcija. Trešajā nodaļā tiek aprakstīti un atspoguļoti vārdojumu motīvi iepriekš minētajā ciklā „Burvestība ar uguni un tumsu”. Bakalaura darbs var būt interesants filologiem, literatūrzinātniekiem, kā arī tiem, kurus interesē A.Bloka daiļrade vai vārdojumu motīvi dzejā.",0
917,A.Garrosa un A.Evdokimova pilsētas proza (par piemēru ņemot romānu “Pelēkās gļotas”).,"Šis darbs ir veltīts pilsētas telpas aspektu un pilsētas veidola izpētei. Autors izskata galvenās pētnieku koncepcijas, kas ir saistītas ar pilsētas un tās elementu semiotikas analīzi, kā arī ar to, kā sabiedrība kopumā un tās atsevišķi indivīdi uztvēr pilsētu. Romāns ""Pelēkās gļotas"" («Серая слизь»), ko sarakstījuši Aleksandrs Gaross un Aleksejs Jevdokimovs (Александр Гаррос, Алексей Евдокимов), tiek izmantots kā materiāls, lai analizētu Rīgas pilsētas telpu un atklātu tās mūsdienīgo un vēsturisko veidolu. Darbs sastāv no divām daļām. Pirmā daļa ir veltīta teorētiskajiem jautājumiem un lingvistu, literatūras pētnieku, filologu un kulturologu pētījumiem pilsētas telpas izpētes jomā. Otrajā daļā tiek analizēts romāns ""Pelēkās gļotas"", saskaņā ar uzstādītiem mērķiem tiek izskatīti Rīgas pilsētas elementi un veidols.",0
918,Cilvēktiesību diskursa lingvistiskie un pragmatiskie aspekti,"Maģistra darbs veltīts viena runas akta veida, t.i. ilokūcijas akta (illocutionary act), un modalitātes lietojuma pētījumam cilvēku tiesību diskursa publiskajās runās. Ilokūcijas akta lietojuma pētījums cilvēktiesību diskursā tiek veikts ar nolūku, lai noteiktu kādas valodas funkcijas tas veic. Pamatojoties uz runas aktu klasifikāciju, darbā apskatīti šādi ilokūcijas akta lietojuma paveidi kā asertīvie, direktīvie, komisīvie un ekspresīvie runas akti. Pētījumā tika izvirzīta sekojoša hipotēze: publiskā runa cilvēktiesību diskursā izpauž pārliecību un runātāja personisko attieksmi modalitātes lietojumā un veic galvenokārt asertīvo un direktīvo funkciju. Pētījumā izmantota kvalitatīvā pētījuma metode. Pētījuma rezultāti liecina, ka publiskajās runās lietotie runas akti veic asertīvo, direktīvo, komisīvo un ekspresīvo valodas funkciju. Epistēmiskās modalitātes lietojums norāda uz runātāju personisko attieksmi, kā arī pārliecību.",0
919,Anglijas iedzīvotāju tēls S. Maršaka prozā.,"Šis darbs ir veltīts ārzemnieka-angļa tēla pētījumam Samuila Maršaka prozā angļu laika posmā. Autors aprakstoši analizē tēlu ""svešie"", notver klasifikāciju Anglijas un angļu aprakstīšanā Maršakа darbos. Autors aprakstoši analizē tēlu ""svešie"", notver angļu klasifikāciju Maršakā darbos pēc trim parametriem: izskats, izglītība un cilvēka raksturs. Pētīšana var pievērst speciālistu uzmanību, kuri pēta imagoloğijas problēmas, kā arī cilvēkus, kuri nodarbojas ar sabiedriskās apziņas pētīšanu, kā arī filologus, interesējošus ar S. Maršaka darbiem.",0
920,Kinoteksta lingvodidaktiskais potenciāls.,"Darbs ir veltīts, lai izskatītu īpašu teksta tipu, kinotekstu, un tā lingvadidaktisko potenciālu, kas palīdz attēlot kinotekstu kā mācību materiālu tā izmantošanai svešvalodas apmācības stundās. Galvenajos autora uzdevumos ietilpa kinoteksta atlasi un analīzi ar mērķi atklāt tā lingvadidaktisko potenciālu un ar mērķi sastādīt uz tā pamata uzdevumus, kurus turpmāk izmantot krievu valoda kā svešvaloda stundās. Darbs sastāv no divām daļām. Pirmā daļa ir veltīta zinātniski teorētiskās pētīšanas bāzes sastadīšanai. Otrā daļa ietver sevī izvēlētā didaktiskā kinoteksta materiāla analīzi un uzdevumu sastādīšanu, kuri bija pamatoti uz dotiem kinotekstiem.  Dotais darbs var ieinteresēt pasniedzējus, kuri pasniedz krievu valodu kā svešvalodu, kā arī studentus, kuri turpmāk vēlētos pasniegt krievu valodu kā svešvalodu.",0
921,Pēdiņu semantika portāla Delfi materiālos.,"Pētījums ir veltīts semantisku pēdiņu funkciju atklāšanai uz internet portala  materiālu bāzes, kuri ietver sevī pantus un komentārus pie pantiem. Galveno uzmanību autors pievērš pēdiņu semantikas analīzei, izpildot fakultatīvas funkcijas komentāros pie pantiem. Pirmajā darba daļā ir aplūkoti teorētiski žanra aspekti: komentārs, internet komentārs un pēdiņu funkcijas. Analītiskā daļā ir analizēti panti un komentāri, kas satur pēdiņas.  Dotais pētījums var būt interesants studentiem - filologiem, lingvistiem, kā arī lasītājiem, kuri interesējas ar semantiskām pēdiņu funkcijām tekstos, kas ir izvietoti Internetā.",0
922,Retroantiutopijas žanrs mūsdienu krievu literatūrā (Tatjanas Tolstojas “Kisj” un Vladimira Sorokina “Opričnika diena”).,"Darbs ir veltīts retroantiutopisko pazīmju atklāšanai mūsdienu krievu literatūrā uz T.Tolstojas «Kisj» un V. Sorokina «Opričnika diena diena» piemēra. Darba mērķis ir retroantiutopiju žanra pazīmju atklāšana un retrantioutopijas temina definīcijas precizēšana. Autors dod divu mūsdienu krievu radošo darbu salīdzinošo analīzi, atklājot līdzīgas antiutopiskas pazīmes, kā arī kopējas pazīmes, kuras atšķiro tos no citiem darbiem antiutopijas žanrā. Darbs ir sadalīts divās daļās. Pirmajā daļā tiek izklastīti mūs interesejošo žanru — utorijas un antiutopijas, — teorētiskie pamataspekti, otrajā tirk apskatīta salīdzinājamo darbu žanra īpatnības un, attiecīgi izvēlētiem uzdevumiem, tiek atklātas kopīgas antiutopiskas un retroantiutopiskas īpatnības. Darbs var būt interesants filoloģiem, kuri turpinās apskatīt retroantiutopiju kā žanru vai arī atsevīšķus darbus, kurus varētu attiecināt pie tā.",0
923,Zirgkopības terminu tulkošanas problēma daiļteksta sastāvā.,"Bakalaura darbs ir veltīts zirgkopības terminu tulkošanas problēmas pētījumam daiļteksta sastāvā. Autors veic zirgkopības terminu lietojuma un to tulkojumu salīdzinošo analīzi daiļdarba kontekstā, norādot arī ekvivalences pakāpi un terminu skaidrojuma līmeni tekstā. Darbs sastāv no divām nodaļam. Pirmajā nodaļā tiek aprakstīti un apkopoti teorētiski jautājumi, kas saistīti ar terminu lietojuma un to tulkošanas problēmām daiļteksta sastāvā. Otrā nodaļa ir veltīta konkrēto zirgkopības terminu lietojuma un tulkojuma analīzei un salīdzinājumam, par pamatu ņemot A. Upīta romānu «Zaļā zeme» un A. Fadejeva romānu «Razgrom» un to krievu un latviešu tulkojumus.  Pētījums var ieinteresēt filologus, kuri interesējas par terminu tulkojumu īpatnībām, kā arī cilvēkus, kam interesē zirgkopības tēma vēsturiskā un mūsdienu kontekstā.",0
924,Nozīmes veidošana lietišķajos rakstos,"Šajā pētījumā analizēta nozīmes veidošana laikraksta ‘The Economist’ ievadrakstu virsrakstos, apakšvirsrakstos un ievados, kā arī laikraksta ‘The Financial Times’ titulrakstu virsrakstos un apakšvirsrakstos. Pētījuma mērķis bija analizēt nozīmes veidošanu, pētot teikumu un vārdkopu aspektu, situācijas veidu un funkcionālo koherenci. Lai to sasniegtu, tika analizēti 15 laikraksta ‘The Economist’ rakstu virsraksti, apakšvirsraksti un ievadi, kā arī 13 laikraksta ‘The Financial Times’ rakstu virsraksti un apakšvirsraksti. Izmantojot Komrija (1976), Smitas (1991) un Van Dijka (1988) atziņas, pētījumā secināts, ka laikraksta ‘The Economist’ rakstu pirmie elementi ir savstarpēji saistīti ar funkcionālās koherences palīdzību un ka nozīme visbiežāk izkārtota hierarhiski. Savukārt laikraksta ‘The Financial Times’ virsrakstus papildina nozīmes hierarhijā līdzvērtīgi apakšvirsraksti. Raksta elementos, kas veidoti no pilna teikuma vai darbības vārda frāzes, var analizēt aspektu jeb veidu. Abos laikrakstos visizplatītākais ir perfektīvais jeb pabeigtais veids. Situācijas veida analīze atklāj, ka sasniegumi jeb īsi notikumi ar vērā ņemamām sekām ir visizplatītākie laikrakstā ‘The Financial Times’, turpretim laikrakstā ‘The Economist’ uzsvērta un analizēta esošā situācija un tās iespējamās sekas nākotnē.",0
925,Modes žurnālā Vogue virsrakstu lingvistiskās īpatnības,"Mūsdienās, informācijas apmaiņas daudzums ir neizmērojams, līdz ar to, mēdiji ir kļuvuši par mūsu dzīves neatliekamu sastāvdaļu. Pastāv daudz un dažādu žurnālu, laikrakstu, „dzeltenās preses” izdevumu u.t.t., kuros tiek rakstīts par dažādām tēmām. Galvenokārt, visu presi var iedalīt pa grupām, attiecīgi pēc tēmām, par kurām tiek rakstīts. Vieni no pazīstamākajiem un iecienītākajiem, mūsdienās, ir modes žurnāli. Mode vienmēr ir bijusi aktuāla tēma, par kuru cilvēki ir gribējuši rakstīt. Žurnāls Vogue  ir viens no vissenākajiem un pazīstamākajiem modes žurnāliem. Savu atpazīstamību sabiedrībā tas ir guvis ar īpašo rakstīšanas stilu un rakstu noformēšanas veidu. Šī darba mērķis bija izanalizēt žūrnāla  Vogue 2016. gada izdevumu rubrikas „Cilvēki runā par” virsrakstu valodas īpatnības. Modes žurnālos, virsrakstiem ir liela nozīme, jo, tiem ir jābūt uzmanību piesaistošiem. Pastāv dažādi rakstīšanas paņēmieni, kā to var panākt. Dotā darba autors izvēlējās analizēt virsrakstus no rubrikas „Cilvēki runā par”. Izvēlēto virsrakstu analīze tika veikta, balstoties uz teorētiskajiem materiāliem par virsrakstu rakstīšanu dažādos un arī modes žurnālos. No iegūtajiem rezultātiem varēja secināt, ka Vogue žurnālisti aktīvi izmanto savos virsrakstos dažādus teorijā aprakstītos rakstīšanas paņēmienus uzmanības pievēršanai, piemēram, teikumu rakstīšana vienkāršajā tagadnē, teikumu saīsināšana, ‘vārdu spēle’, veidojot jaunuvārdus u.t.t..   Atslēgas vārdi: Virsraksti, „hedlainēze”, Vogue, modes žurnālistika, publicistikas stils, valodas īpatnības.",0
926,"M. Bulgakova stāstu krājuma “Jaunā ārsta piezīmes” ekranizācija (Lielbritānija, 2012).","Darbs veltīts seriāla «A Young Doctor's Notebook» (Lielbrintānija, 2012) pirmās sezonas analīzei. Darba mērķis ir noteikt M.Bulgakova stāstu cikla „Jaunā ārsta piezīmes” un stāsta „Morfijs” ekranizācijas kinovalodas specifiku.  Autore veic salīdzinošu analīzi, sastatot seriāla un krājuma raksturojošos aspektus. Īpaša uzmanība veltīta montāžai, sižeta specifikai, kā arī seriāla skaniskajam noformējumam un mākslinieciskās izteiksmes līdzekļiem.  Darbs sastāv no divām nodaļām. Pirmajā nodaļā tiek apskatīti galvenie teorijas jautājumi, kas ir nepieciešami, praktiska pētījuma veikšanai. Praktiskajā daļā, sastavot verbālo un vizuālo tekstu, tiek analizēti dažādi literāras ekranizācijas aspekti. Pētījums var ieinteresēt filologus, kuri nodarbojās ar literāru darbu ekranizācijas jautājumiem, M.Bulgakova daiļrades pētniekus, kā arī citos interesentus.",0
927,Krāsas 20. gadsimta antiutopiskajos romānos,"Šīs pētījums apskata krāsu izmantošanu, valodu un simbolismu 20. gadsimta antiutopiskajā literatūrā. Darba pamatuzdevums ir izpētīt krāsu paleti antiutopiskajos romānos: kādi krāsu termini ir izmantoti, kādas ir to galvenās funkcijas, simbolisms un konteksts. Lai sasniegtu šo mērķi, ir apskatīti pētījumi par krāsu simbolismu, kā arī tika savākti dati priekš kvantitatīvas and kvalitatīvas analīzes. Tika secināts, ka romānos Mēs, Brīnšķīgā jaunā pasaule un Kalpones stāsts izmantotās krāsas pārsvarā ir bāziskie krāsu termini, saskaņā ar Berlina un Keja teoriju. Terminiem ir trīs galvenās funkcijas: individualizēt varoni, akcentēt ‘utopisko’ valsts pilsoņu vienādību un raksturot ‘utopisko’ valsti vai ārpasauli. Romānos tiek lietots gan vispārpieņemts, gan individuāls krāsu simbolisms. Krāsas ir izmanotas lai veidotu spilgtu vizuālu antiutopiskas pasaules tēlu un varoņus.",0
928,Īpašības vārdu un emocijzīmju lietojums mikrobloga vietnes twitter.com ziņojumos,"Šis bakalaura darbs ir veltīts īpašības vārdu un emocijzīmju lietojuma analīzei mikrobloga vietnes twitter.com ziņojumos. Pētījuma mērķis ir konstatēt, vai twitter.com lietotāji mēdz papildināt vai aizstāt īpašības vārdus ar emocijzīmēm, izpaužot domas, jūtas un emocijas. Pētījuma teorētiskā daļa sniedz ieskatu literatūrā par mutvārdu un rakstvieda saziņu, valodas funkcijām, emocijām, īpašības vārdiem, un valodu internetā, it īpaši mikrobloga vietnēs un twitter.com, turpretim empīriskajā daļā tiek analizēti mikrobloga vietnes twitter.com ziņojumi, kas satur īpašības vārdu un emocijzīmju lietojumu. Pētījumā tiek izmantota mikrobloga vietnes twitter.com ziņojumu korpusa analīzes metode. Rezultāti norādīja, ka ir vērojama augoša tendence emocijzīmju izmantošanā, lai izpaustu jūtas, emocijas un domas, jo mikrobloga vietne twitter.com ļauj lietotājiem publicēt ziņojumus ar 140 rakstzīmju ierobežojumu.",0
929,Skaistumkopšanas produktu reklāmas leksika,"Reklāma ir spēcīgs ierocis, kas tiek lietots, lai manipulētu ar cilvēku prātu un iespaidotu patērētāju rīcību. Šajā bakalaura darbā tiek pētīts matu un lūpu produktu reklāmās lietotais vārdu krājums un leksiskie izteiksmes līdzekļi. Pētījums apskata instrumentus, ar kādiem reklāmas pārliecina pircējus iegādāties konkrētus produktus. Darba mērķis ir analizēt un salīdzināt vārdu krājumu matu un lūpu produktu reklāmās, kā arī uzzināt, vai tajos ir atšķirības no valodniecības viedokļa. Pētījumā tika pielietota kvantitatīvā un kvalitatīvā pētījuma metode. Rezultāti liek secināt, ka matu un lūpu produktu reklāmās lietotā valoda ir līdzīga. Noteikti lietvārdi, īpašības vārdi un darbības vārdi tiek lietoti abu produktu reklāmās. Taču ir novērojama neliela atšķirība leksisko izteiksmes līdzekļu lietojumā.  Atslēgvārdi: reklāma, vārdu krājums, leksiskie izteiksmes līdzekļi, produkts, patērētājs.",0
930,Sakārtojuma saikļi dažādu reģistru tekstu saliktos sakārtotos teikumos,"Šajā pētījumā tiek analizēti sakārtojuma saikļi saliktos sakārtotos teikumos Britu Nacionālajā Korpusā. Pētījuma mērķis ir izpētīt sakārtojuma saikļu, kas saista neatkarīgas teikuma daļas saliktos sakārtotos teikumos tekstos, kas sagrupēti četros dažādos reģistros (akadēmiski teksti, daiļliteratūra, laikraksti un sarunas) Britu Nacionālajā Korpusā, biežumu un dažādību.         Teorētiskā pētījuma metode, kas tika izmantota, ir teoriju par sakārtojuma saikļiem, saliktiem sakārtotiem teikumiem, reģistru un korpusu salīdzināšana. Sekojošas kvantitatīvās pētījuma metodes tika izmantotas – pirmkārt, saliktu sakārtotu teikumu ieguve no korpusa, pēc tam tika izmantotas tādas aprakstošās statistikas metodes kā absolūtā un relatīvā biežuma analīze un vidējais aritmētiskais.       Rezultāti parādīja, ka lielākais sakārtojuma saikļu, kas saista neatkarīgas teikuma daļas saliktos sakārtotos teikumos, biežums un dažādība ir tekstos, kuri pieder reģistriem ar zemu formalitātes līmeni.",0
931,Uzņēmumu mājas lapu žanra analīze,"Sākumlapai ir nozīmīga loma pievilcīgā veidā prezentēt mājaslapas satura izvilkumu. Šī pētījuma mērķis bija veikt struktūras analīzi multinacionālo uzņēmumu korporatīvām sākumlapām. Balstoties uz Korporatīvas Mājaslapas Modeļa pamatu (Askehave un Nielsen, 2005), tika veikta kvalitatīvā un kvantitatīvā izpēte trīsdesmit nejauši izvēlētām uzņēmumu korporatīvām sākumlapām. Teorētiskais pētījums atklāja, ka uzņēmumu sākumlapas satur noteiktus retoriskos soļus un hipersaites ar noteiktu tipu, kuras var analizēt piemērojot žanra analīzi. Secinājumi empīriskajā pētījumā atklāja, ka gandrīz visas izvēlētās sākumlapas lieto CHP modeli. Var secināt, ka šī modeļa piemērošana palīdz uzņēmumiem sasniegt komunikatīvos mērķus, tai skaitā, veidot pozitīvu zīmola uztveri un reklamēt uzņēmuma produktus un pakalpojumus. Ir nepieciešams veikt papildus izpēti, lai saprastu vai piemērotu lielāku specifisko hipersaišu skaitu. Atslēgvārdi: digitālais žanrs, žanra analīze, kvalitatīvā analīze, kvantitatīvā analīze, korporatīvās mājaslapas.",0
932,Humoristiska efekta sasniegšanas līdzekļi Džeimsa Finna Gārnera darbā „Politkorektas vakara pasakas”,"Pētījuma darba mērķis ir noteikt humoristiska efekta sasniegšanas līdzekļus Džeimsa Finna Gārnera darbā “Politkorektas vakara pasakas”. Pētījuma jautājumi tika veidoti, lai izpētītu iemeslus, kāpēc politkorektums kļūst arvien ietekmīgāks mūsdienu masu medijos, kā arī lai noskaidrotu Džeimsa Finna Gārnera grāmatā “Politkorektas vakara pasakas” iekļauto politkorekto terminu un teikumu biežumu, un tēmu. Pie tam, viens no pētījuma jautājumiem bija noskaidrot, kā politkorektie teikumi un termini ietekmēja oriģinālo vēsti attiecīgajās oriģinālajās pasakās. Lai iegūtu empīriskos datus, tika pielietota tekstu bagātinošo pazīmju analīze, lai noteiktu politkorektās teksta daļas, teikumus un terminus Džeimsa Finna Gārnera grāmatā, kā arī lai noteiktu šo terminu un teikumu tematiku, un atbilstošo humora efektu veicinošās valodas formas. Tika pielietota absolūtā un relatīvā biežuma analīze, lai noteiktu politkorekta teksta apjomu Džeimsa Finna Gārnera grāmatā. Rezultātu analīze liecina, ka politkorektie teikumi un termini sastāda no trīsdesmit deviņiem līdz pat septiņdesmit procentus kopējā pasaku teksta, kā arī tika noteikts, ka tekstā dominē satīra, lai gan tekstā atrodas arī ironiju saturošas valodas formas. Pētījuma rezultāti var tikt izmantoti, lai veiktu turpmākus pētījumus, saistītus ar politkorektuma un tā pieaugošās ietekmes mūsdienu masu medijos izpēti.",0
933,Abreviatūras rakstos par jauniem uzņēmumiem,"Uzņēmējdarbības vide pieprasa precīzu un skaidru komunikāciju, tādēļ iniciālismi un akronīmi, kā saīsinājumu veidi, saīsina garās frāzes. Šī pētnieciskā darba mērķis bija izpētīt saīsinājumu izmantošanu rakstos par jaunajiem uzņēmumiem. Turklāt pētījumā tika noteikti saīsinājumu veidi, kas parādās rakstos par jaunajiem uzņēmumiem, kā arī to izmantošanas iemesli. Lai sasniegtu mērķi un atbildētu uz pētnieciskā darba jautājumiem, tika izmantota kvantitatīvā un kvalitatīvā pētnieciskā metode. Pētījuma rezultāti parādīja, ka rakstos par jaunajiem uzņēmumiem tiek izmantoti gan iniciālismi, gan akronīmi. Turklāt tika konstatēts, ka rakstos par jaunajiem uzņēmumiem saīsinājumi tiek izmantoti garo frāžu saīsināšanai un vietu ietaupīšanai.",0
934,Piemēri Biznesa terminu vārdnīcās,"Šajā bakalaura darbā tiek izpētīta piemēri un to lietošanas īpatnības biznesa terminu vārdnīcās.Vārdi, kurus izmanto noteiktu jomu pārstāvji, var būt pilnībā nezināmi cilvēkiem, kuri nav saistīti ar šo nozari. Tāpēc ir nozīmīgi analizēt piemēru izmantošanu vārdīcās, it īpaši vārdīcās, kuras sastāv no biznesa vidē izmantotiem jēdzieniem. Šajā darbā tika veikta salīdzināšanas un kvantitatīva analīze. Pētijuma rezultāti liecina, ka biznesa terminu vārdnīcās visbiežāk tiek izmantoti piemēri, kuri tika izveidoti, ņemot pamatā autentisku tekstu. Piemēru izmantošanas daudzums lielā mērā ir atkarīgs no vārdnīcas mērķauditorijas. Piemēru izmantošanas daudzums mainās no tā vai vārdīcas mērķauditorija ir biznesa nozares eksperti vai cilvēki, kuriem ir tikai priekšzināšanas par biznesa sfēru.",0
935,Ilustratīvie piemēri vārdnīcā Oxford Advanced Learner’s Dictionary,"Šajā bakalaura darbā tiek pētīti ilustratīvie piemēri Oxford Advanced Learner’s Dictionary (Oksfordas angļu valodas mācību vārdnīcas) trešajā, piektajā un septītajā izdevumā, kā arī OALD tīmekļa versijā. Pētījuma mērķis ir analizēt ilustratīvos piemērus, kas ir atrodami OALD trīs izdevumos un tīmekļa versijā, noskaidrot kā šie piemēri ir mainījušies gadu gaitā un, kas ir bijis šo izmaiņu cēlonis. Pētījumā tiek izmantotas ilustratīvo piemēru kvantitatīvās un kvalitatīvās analīzes metodes. Kā liecina iegūtie rezultāti, piemēri, kas tika balstīti uz valodas korpusā atrodamajiem piemēriem ir garāki un iekļauj sevī vairāk stilistisko un ar kultūru saistīto informāciju. Ilustratīvo piemēru skaits, salīdzinājumā ar pirms korpusa izdevumiem, ir lielāks.",0
936,Ar testamenta izpildi saistītās terminoloģijas analīze tulkojumos no angļu valodas latviešu valodā,"Bakalaura darbā analizēta testamenta apstiprināšanu (mantojuma) saistītā terminoloģija tulkojumos no angļu valodas latviešu valodā. Pētījuma mērķis ir analizēt terminoloģijas ekvivalentu pārnesi juridiskajos tekstos, kas tulkoti no angļu valodas latviešu valodā. Galvenie avoti ar testamenta apstiprināšanu (mantojuma) saistītās terminoloģijas analīzei ir Eiropas Parlamenta un Padomes Regula (ES) nr. 650/2012 (2012. gada 4. jūlijs) par jurisdikciju, piemērojamiem tiesību aktiem, nolēmumu atzīšanu un izpildi un publisku aktu akceptēšanu un izpildi mantošanas lietās un par Eiropas mantošanas apliecības izveidi, kā arī Latvijas Republikas Civillikums, nodaļa par mantojuma tiesībām. Pētījumā analizēti juridisko jēdzienu terminoloģiskā pārnese no Anglo-amerikāņu tiesību sistēmas civiltiesību sistēmā, un veidi, kā risinātas terminoloģiskās pārneses problēmas.",0
937,Metaforas modes emuāros,"Lai gan metaforas pētījumi ir piesaistījuši daudzu zinātnieku uzmanību, metaforu lietojums modes emuāros nav daudz pētīts. Emuārs kā žanrs parādījās 2000.gadu sākumā un kopš tā laika ir izveidojušies dažādi emuāra veidi. Empīriskie dati ir ekscerpēti  no modes emuāra The Blonde Salad. Pētījums ir izstrādāts, lai atbildētu uz pētījuma jautājumu - kāda metaforu funkcija dominē emuārā The Blonde Salad. Pētījuma mērķis ir noteikt avota domēnus, kas metaforiski raksturo modi izvēlētajā modes emuārā. Teorētiskā pētījuma daļa ir balstīta uz teorijām par metaforām, to funkcijām un iedalījumu tādu zinātnieku kā Lakofs, Džonsons, Gibs, Knovles, Mūns un Kovecses skatījumā. Empīŗiskais pētījums ir veikts atsaucoties uz Rich Feature Analysis (Bārtone, 2004) un Kovesces (2010) metaforu kognitīvo funkciju izpētes ietvaru. Pētījuma rezultātā tika secināts, ka mode visbiežāk ir raksturota kā kaisle, kustība un spēle. Taču funkcionāli, metaforas galvenokārt iedalās ontoloģiskajās metaforās.",0
938,Rase un autorība izbēgušo vergu naratīvos (Fr. Duglass un H. Džeikobsa),"Izbēgušo vergu naratīvi ir izveidojuši nozīmīgu pamatu 19. gadsimta Afro-Amerikāņu literatūrā, sniedzot vērtīgu attēlojumu par melnādaino vergu nepārtraukto cīņu dienvidu štatos, ar mērķi saglabāt identitāti un iegūt brīvību, tādējādi veicinot izpratni starp ziemeļu štata cilvēkiem par šaušalīgajiem notikumiem, kas norisinās verdzības iestādēs. Līdz ar to pašreizējā pētījuma mērķis ir veikt dzimtes un rases balstītu salīdzinājumu starp vergu naratīviem (Frederiks Duglass un Harieta Džeikobsa), un atbildēt uz galveno pētījuma jautājumu, nosakot kā abu dzimuma autori risināja ar rasi un dzimti saistītās problēmas. Lai sasniegtu uzstādīto mērķi, tika izvēlēti attiecīgi metodiskie paņēmieni, proti, literatūras un tekstu analīze, literārā diskursa analīze, kvalitatīvā salīdzinošā analīze, kā arī vēsturiskā-kultūras analīze. Rezultāti uzrāda, ka Duglass koncentrējas uz identitātes, vīrišķības un autorības iegūšanu, kamēr Džeikobsas mērķis ir iepazīstināt baltādainās sievietes ar seksuālo vardarbību un maternitātes nozīmi melnādaino sieviešu vidū. No iegūtajiem rezultātiem tika secināts, ka gan Duglass, gan Džeikobsa pārcieta verdzību vienādi, neskatoties uz dzimti un rasi, tomēr pārvaramie šķēršļi abiem bija dažādi.",0
939,Angļu valodas mācību grāmatu vērtēšanas principi,"Bakalaura darbā aprakstīts angļu valodas kā svešvalodas mācīšanā izmantoto mācību grāmatu izvērtējums, salīdzinot ar Valsts Izglītības Satura Centra izveidoto mācību priekšmeta paraugu angļu valodas mācīšanai. Pētījuma mērķis bija rast priekšstatu par mācību grāmatu kvalitāti, kas tiek izmantotas angļu valodas apguvē 10. – 12. klasēs. Par pētījuma metodēm tika izvēlētas teorētiskā analīze, kvalitatīvā pētījuma metode, kā arī aptaujas analīze. Rezultātā tika atklāts, ka, izvērtējot pētījuma bāzes skolā angļu valodas apguvē izmantotās trīs mācību grāmatas – ‘CHOICES Intermediate’, ‘CHOICES Upper-Intermediate’ un ‘Upstream Advanced’ – ‘Upstream’  (Express Publishing) ietver visvairāk no Valsts Izglītības Satura Centra izveidotā mācību priekšmeta parauga angļu valodas mācīšanai iekļautā tematiskā satura.",0
940,Apstākļa vārdu lietojums projektu pārskatos Apstākļa vārdu lietojums projektu pārskatos,"Bakalaura darba mērķis ir izpētīt apstākļa vārdu lietojumu ES fondu finansētos projektu pārskatos. Šis darbs ir aktuāls angļu valodas runātajiem, kas ir iesaistīti CORDIS failu sastādīšanā un rediģēšanā. Literatūras pārskats izlūko apstākļa vārdu un apstākļa palīgteikuma teoriju, kā arī diskursa, diskursa analīzes un institucionālās valodas koncepcijas. Kas attiecas uz metodoloģiju, pētījumam ir kvalitatīvs raksturs ar kvantitatīviem elementiem. Darba teorētiskajā daļā tiek veikts sekundāro avotu pārskats. Empīriskajā daļā tiek pielietotas diskursa un frekvences analīzes metodes. Tā kā projektu pārskatos jāiekļauj dažadu aktivitāšu sīki apraksti, visbiežāk sastopamā apstākļa vārdu semantiskā nozīme ir veida apraksts.",0
941,Stilistiskie izteiksmes līdzekļi Coca-Cola reklāmas plakātos,"Šajā darbā tika pētīti mākslinieciskie un fonētiskie stila izteiksmes līdzekļi un to lietojums Coca-Cola reklāmas plakātos. Kā arī tika analizēti Coca-Cola reklāmas plakātu vizuālie elementi. Tēma tika izvēlēta, lai redzētu atšķirību starp mākslinieciskās izteiksmes līdzekļiem un, lai redzētu, cik bieži tie tiek izmantoti izvēlētajos reklāmas plakātos. Darbā tika aplūkoti vispopulārākie mākslinieciskās izteiksmes līdzekļi – metafora, epitets, personifikācija un hiperbola. Multimediju analīze tika izmantota iesaistot tajā semiotiku un ņemot vērā dažādus grafiskos elementus. Bakalaura darbs sastāv no trīs nodaļām. Pirmajā nodaļā tiek piedāvāta teorija par diskursu, reklāmu, reklāmas valodu, kā arī tiek aplūkota multimediju analīzes un semiotikas teorija. Otrā nodaļa sastāv no definīcijām par stilistiskajiem elementiem. Pēdējā nodaļa apkopo sevī darba praktisko daļu. Leksiskie un fonētiskie stila elementi Coca-Cola reklāmas plakātos tika analizēti, piedāvājot dažādus piemērus no reklāmu plakātiem. Multimediju analīze tika veidota iesaistot  tajā vēstures un kultūras faktus un nacionālo simbolu nozīmi, kuri tika izmantoti reklāmu plakātos.   Atslēgas vārdi: izteiksmes līdzekļi, reklāma, leksiskie izteiksmes līdzekļi, fonētiskie izteiksmes līdzekļi, metafora, epitets, personifikācija, hiperbola, multimediju analīze, semiotika.",0
942,Vietniekvārdu lietojums Eiropas kopīgajās pamatnostādnēs valodu apguvei,"Šī pētījuma tēma ir bezpersonas un kopdzimtes vietniekvārdi Eiropas Kopīgajās pamatnostādnēs valodu apguvē. Šie vietniekvārdi pētīti arī iepriekš, tomēr nav pētījumu par to lietojumu Pamatnostādnēs. Šis pētījums apraksta kopdzimtes un bezpersonas vietniekvārdu formu, funkciju un biežuma variācijas kā reģistra pastāvīguma mērauklu. Pētījuma teorētiskā bāze balstās Halideja (Halliday, 1985), Līča un Svartvīka (Leech, Svartvik, 2002), Laitinena (Laitinen, 2004) and Peina (Payne, 2011), kā arī citu valodnieku darbos. Pētījums izmanto korpusa metodoloģiju, pielietojot aprakstošās un secinošās statistikas rīkus, un papildina kvantitatīvās metodes ar kvalitatīvu pieeju formām, funkcijām un referencēm. Pētījuma rezultāti apraksta vietniekvārdu funkciju, formu un biežuma variācijas, bet pētījumā secināts, ka Pamatnostādnēs uzrādīts reģistra pastāvīgums.",0
943,Viktorijas laika sociālās problēmas E. Gaskelas romānos,"Bakalaura darba tēma ir Viktorijas laika sociālās problēmas E. Gaskelas romānos. Darba mērķis ir salīdzināt Gaskelas romānus „Mērija Bārtone” un „Ziemeļi un dienvidi” ar teorētisko informāciju par Viktorijas laika sociālajām problēmam un industrializācijas procesu 19. gadsimtā Lielbritānijā. Salīdzinājums ir veikts, lai atklātu kādas sociālas problēmas ir attēlotas romānos, un cik precīzi Gaskelas atainojums atbilst 19. gadsimta situācijai Lielbritānijā. Pētījumu metodes ir: vēsturiska un salīdzinoša analīze, teksta analīze. Pētījuma rezultāti atklāja, ka Gaskela attēloja dažādas sociālas problēmas kuras ir saistītas ar 19. gadsimta industrializāciju Lielbritānijā.",0
944,Kalambūri Oskara Vailda komēdijā “Cik svarīgi būt nopietnam”,"Dramaturģija tiek pētīta lingivistikas kontekstā relatīvi īsu laiku un nav veikti daudz pētījumi par  kalambūru izmantojumu Oskara Vailda komēdijā ‘Cik Svarīgi Būt Nopietnam’. Kalambūri ir izteikts komiskā efekta radīšanas instruments lugā, un šis darbs analizē to izmantojumu katram Vailda lugas ‘Cik Svarīgi Būt Nopietnam’ tēlam, kā arī pēta kalambūru radīto efektu saistībā ar tēlu prezentēšanu. Lai identificētu kalabūrus, tie ir uzskatīti par frazeoloģiskām vienībām, līdz ar to Nacisciones frazeoloģisko vienību identificēšanas process ir izmantots pētījumā. Sekojoši, Nash izstrādātā kalambūru taksonomija ir pielāgota un izmantota kalambūru klasificēšanai lugā, ar mērķi salīdzināt dažādus kalambūru veidus un to izmantojumu katram lugas tēlam individuāli. Pētījums atklāja, ka apziņa par kalambūru izmantojumu un tās veids ietekmē izpratni par tēlu humora izjūtu, viņu izrādīto attieksmi pret citiem tēliem un noteiktām sociālām tēmām.",0
945,Tulkojumzinātnes teorija un frazeoloģismu tulkošama. Gintera Grasa “labot sīpolu” piemērs,"Šī darba tēma ir tulkojumzinātnes teorija un frazeoloģismu tulkošana, kā piemēru izmantojot Gintera Grasa grāmatu „Lobot sīpolu“. Darba gaitā lasītājs tiek iepazīstināts ar dažādiem tulkošanas teorijas aspektiem, tās modeļiem un tipiem, kā arī skoposa un ekvivalences jēdzieniem. Tālāk norādītas problēmas, ar kurām var saskarties tulkojot, un metodes to atpazīšanai. Otrajā teorijas apkopojuma daļā ir informācija par frazeoloģismu īpašībām, to klasifikāciju un tulkošanas problēmām. Visbeidzot praktiskajā daļā, kur izmantota Gintera Grasa „Lobot sīpolu“ pirmā nodaļa latviešu un vācu valodā, iepazīstināts ar autoru un pētāmo grāmatu – „Lobot Sīpolu“. Pēc tam īsumā aprakstīti izvēlētie frazeoloģismi, to polileksikalitāte, kā arī, kā izmainās tulkojums un tā nozīme, kad konkrētos frazeoloģismus pārtulko uz latviešu valodu. Darba mērķis ir izzināt tulkošanas un frazeoloģismu tulkošanas teoriju, ar kādām grūtībām var saskarties un kādu risinājumus iespējams atrast tulkojumzinātnes teorijā un praktiskajā daļā, strādājot ar Gintera Grasa grāmatu „Lobot Sīpolu“, Darbā izmantota analītiskā un salīdzinošā metode; apkopotas un analizētas teorētiskajā literatūrā atrodamās atziņas un salīdzināta grāmatas pirmā nodaļa oriģinālā un latviešu tulkojumā. Secināts, ka tulkošana ir sarežģīts process, kurā jāievēro dažādi aspekti un likumsakarības, kā arī nepieciešamas izcilas avotvalodas un mērķvalodas zināšanas, kā arī iespējamie kultūras aspekti. Ar darbu vēl ir iespējams strādāt turpmāk, analizēt citas valodas kategorijas, ne tikai frazeoloģismus, bet, piemēram, metaforas un analizēt konkrēto materiālu vēl trešajā valodā.",0
946,Alūzijas K. S. Luisa darbos „Nārnijas hronika”,"Bakalaura darbs ir veltīts alūzijām K. S. Lūisa „Nārnijas hronikās”. Pētījuma mērķis ir atklāt, kādiem nolūkiem alūzijas uz dažādiem avotiem ir izmantotas šajās grāmatās, un noteikt, vai pārējo avotu ietekme ir tikpat nozīmīga kā kristietības ietekme. Ģenētisko un tipoloģisko līdzību analīzes metode tika pielietota. Hintena, Dauninga, Vorda un citu pētnieku darbi tika izskatīti. Alūzijas uz kristietību, K. S. Lūisa dzīvi, mitoloģiju, literatūru un viduslaiku kultūru tika atrastas, un to funkcijas (piem., darbošanās kā personāžu un sižeta pamats) tika noteiktas. Tika secināts, ka, analizēti atsevišķi, pārējie avoti neietekmē „Nārnijas hronikas” tikpat dziļi kā kristietība, tomēr to kopēja ietekme ir tikpat nozīmīga.",0
947,"Salīdzinošā vācu-krievu subtitrēšanas analīze Volfganga Bekera filmā “Good Bye, Lenin!""","Bakalaura darbs ir veltīts filmas ""Good Bye, Lenin"" subtitru salīdzinošajai analīzei, kurā aplūkota gramatisko un leksiski- semantisko transformāciju izmantošana. Ņemot vērā to, ka audiovizuālās tulkošanas jēdziens ir radies tikai XX gadsimta vidū, bet kino tulkošana ir viens no visneizpētītākajiem tulkošanas veidiem, piedāvātais darbs uzskatāmi atspoguļo izmaiņas, kurām tiek pakļauts teksts subtitrēšanas procesā. Darba teorētiskajā daļā tiek aplūkoti tulkošanas teorijas, audiovizuālās tulkošanas un starpkultūras komunikācijas aspekti. Pētījuma procesā noskaidrots, ka valodu konstrukcijas krievu tulkojumā bija ļoti stipri izmainītas, kas zināmā mērā samazināja iespējamo transformāciju daudzumu. Kopumā darbā tika izpētītas 40 gramatiskās un 28 leksiski-semantiskās transformācijas. Uz norādīto piemēru pamata izdarīts secinājums, ka šajā gadījumā transformācijas bija nepieciešamas oriģināla kultūras kolorīta nodošanai, bet izmaiņas izraisījušas galvenokārt gramatiskās atšķirības starp vācu un krievu valodu.",0
948,"Žana Kalvina idejas Dž. Banjana, H. Melvila un M. Robinsones darbos","Šis darbs analizē Džona Banjana pieeju kalvinismam literārajā darbā Svētceļnieka Taka, Hermana Melvila pieeju kalvinismam literārajā darbā Bilijs Bads (Billy Budd, Sailor), kā arī Merilinas Robinsones pieeju kalvinismam romānā Gileāda. Darba mērķis ir analizēt līdzīgās un atšķirīgās iezīmes Dž. Banjana, H. Melvila un M. Robinsones pieejai kalvinismam. Pirmkārt, literārie darbi tiek uzmanīgi izlasīti. Otrkārt, Dž. Banjana, H. Melvila un M. Robinsones pieeja kalvinismam tiek analizēta, izmantojot teksta analīzi. Treškārt, tiek veikts secinājums, ka kalvinisma izpratne ir mainījusies. Atslēgvārdi: Kalvinisms, Džons Banjans, Svētceļnieka Taka, Hermans Melvils, Bilijs Bads, Merilina Robinsone, Gileāda",0
949,T.S. Eliota krājuma Vecā viltnieka grāmata par praktiskiem kaķiem stilistiskā analīze,"Bakalaura darba mērķis ir T. S. Eliota krājuma Vecā viltnieka grāmata par praktiskiem kaķiem stilistiskā analīze. Pētījums īpaši pievērsts dzejoļu interpretācijai un tekstam raksturīgajiem stilistiskas paņēmieniem, lai parādītu kādi no tiem izmantoti visbiežāk un kā tie palīdz krājumā pastiprināt domu. Darba teorētiskā daļa nosaka pētījumu pamatu un pārskata būtiskākos teorijas avotus. Dažādu zinātnieku pētījumi skaidro stilistikas jēdzienu, stilistiskās analīzes sarežģītākos momentus un tipiskas stilistiskās pazīmes, kādas autori izmanto savos literārajos darbos. Lai izpētītu sakarību starp stilistiskajām pazīmēm un kontekstu, kādā tās tiek lietotas, izmantota apjomīga pazīmju analīze.  Rezultāti parādīja, ka autors izmantojis paplašinātas metaforas, personifikāciju, jaunizdomātus vārdus un dažāda veida atkārtojumus: anaforas, epiforas un paralēlas konstrukcijas kā visnozīmīgākās satura atklāsmei  un nozīmes pastiprināšanai. Šī pētījuma rezultāti var turpmāk tikt izmantoti T. S. Eliota citu literāro darbu analīzei. Pētījums ir lietderīgs arī tiem, kam interesē, kā stilistiskie paņēmieni ietekmē literāro darbu kontekstu un kādu efektu tie rada.",0
950,Leksiski stilistiskie līdzekļi Dž. R.R. Tolkīna garastāstā Kalējs no Lielās Vutonas,"Šajā darbā tiek pētīti leksiskie stilistiskie valodas izteiksmes līdzekļi Dž.R.R Tolkīna fantāzijas novelē Kalējs no Lielās Vutonas. Tolkīnam bija unikāls rakstīšanas stils, kurā galveno lomu spēlēja iztēle un alegoriska valoda, jo viņš uzskatīja, ka mītu vai pasakas būtību var pārnest izmantojot tikai šadu valodu. Kalējs no Lielas Vutonas bija Tolkīna pedējais literārais darbs, kurš tika izdots viņa dzīves laikā, un tajā bija daudz alegorieski tēli, kuri pēc pētnieku domām atspoguļoja Tolkīnas dzīvi. Šis pētijums tika veikts, lai noteiktu leksiski stilistisko līdzekļu nozīmi un funkciju izvēlēta fantāzijas novelē. Ar teksta analīzes metodes palīdzību tika noteikti un analizēti leksiski stilistiskie valodas izteiksmes līdzekļi. Petījumu rezultātā tika atklāts, ka šajā fantāzijas novelē galvenais leksiskais stilistiskais līdzeklis ir alegorija, kuras funkcija ir aizpildīt literāro darbu ar slēpto nozīmi un idejām, ka arī sniegt lasītājam mācību. Citi leksiskie stilistiskie valodas izteiksmes līdzekļi, kuri ir bieži izmantoti literarajā darbā ir salīdzinājums, metafora, personifikacija un anafora, kuri atbalsta alegoriskus tēlus šajā fantāzijas novelē un palīdz izveidot maģijas atmosfēru. Pamatojoties uz iegūtajiem rezultātiem, var secināt, ka tika atbildēti pētījuma jautājumi un pētījums sniedza interesantus rezultātus, kurus varētu attīstīt tālāk, detalizētak analizējot fantāzijas noveles stilistiskos valodas izteiksmes līdzekļus, lai atklātu jaunu informāciju, kas saistīta ar šo tēmu, un izveidot fantāzijas noveles Kalējs no Lielas Vutonas pilnīgu stilistisko attēlu.",0
951,"Leksiskie izteiksmes līdzekļi, kas veido spriedzi  Stīvena Kinga darbā „Tas”","Spriedze ir atrodama katrā literārā darbā. Rakstnieki izmanto spriedzi, lai izveidotu un uzturētu lasītāju interesi par viņa darbu. Lai gan spriedze tiek uzskatīta par necilu literāro tehniku, ir žanri, kuros spriedze ir to neatņemama sastāvdaļa, kā mistērija un šausmu literatūra. Šajos žanros spriedze darbojas kā dzinējs lasītāju interesei, jo stāstījums liek viņiem minēt kas notiks tālāk un kāds būs stāstījuma atrisinājums. Spriedze var apskatīt no stāstījuma makro līmeņa un mikro līmeņa. Šis darbs aplūkos spriedzes veidošanu no mikro līmeņa- valodas. Šī bakalaura darba mērķis ir analizēt leksiskos izteiksmes līdzekļus, kas veido spriedzi Stīvena Kinga darbā „Tas“. Leksisko izteiksmes līdzekļu analīze ir koncentrēta uz spriedzes veidošanu caur stāstījuma vidi un tēlu.",0
952,Nacionālās identitātes atspoguļojums saziņā,"Šis pētījums ir veltīts nacionālās identitātes atspoguļojumam saziņā. Izpēti, kas attēlota šajā darbā, ietekmēja teorētiskais pamatojums, kā arī iepriekšējās izpētes. Darba izstrādē tika izmantota teorijas summatīvā analīze. Lai noskaidrotu, kā ražotāji sazinās ar patērētājiem ar produktu iepakojuma palīdzību, kā arī to, kā produkta iepakojums ietekmē potenciālā pircēja izvēli, tika veikts empīrisks pētījums, analizējot septiņu Latvijas lielāko maizes ražotāju produktu iepakojumus. Papildus tika veikta aptauja, kas atspugoļo pircēju prioritātes, izvēloties maizi, kā arī noteica produkta izvēli ietekmējošos faktorus.  Šis darbs satur informāciju par nacionālo identitāti, komunikāciju, kā arī tās izpausmes veidiem caur iepakojumu. Apkopotā informācija ir izanalizēta, kā arī ir tikuši darīti attiecīgi secinājumi.",0
953,Dafnes di Morjē noveles „Rebeka” un stāsta „Putni” ekranizācijas,"Šis maģistra darbs ir veltīts literāra darba adaptācijai kino. Tēmas nosaukums – “Dafnes di Morjē romāna “Rebeka” un stāsta “Putni” ekranizācijas”.  Pētījumā ir salīdzināts 1938. gadā publicētais gotiskais noslēpumu romāns “Rebeka”, un 1952. gadā publicētais šausmu stāsts “Putni” ar šo literāro darbu kino ekranizācijām, kuras attiecīgi 1940. un 1963. gadā uzņēma režisors Alfrēds Hičkoks. Pētījuma mērķis ir analizēt kā šo literāro darbu pamatidejas ir attēlotas filmās, interpretējot veiktās sižeta izmaiņas un personāžu atainojumu. Pētījuma metodes ietver kā teksta analīzi, tā arī literāro darbu un filmu salīdzinošo analīzi. Teorētiskā daļa ir veltīta ekranizācijas atbilstībai oriģinālajiem literārajiem darbiem, izpētot dažādas pieejas literāru darbu ekranizācijai, savukārt empīriskā daļa sniedz “Rebekas” un “Putnu” sižetu, personāžu un tematu attēlojuma salīdzinājumu ar ekranizācijām.",0
954,Darbības vārdu savienojumi ar postpozīcijām rakstos par tirgvedību,"Pētījumа mērķis ir izpētīt dаrbībаs vārdu sаviеnоjumus аr pоstpоzīcijām izvēlētаjоs lаikrаkstu rаkstоs pаr tirgvеdību, nоtеikt tо еsаmību, kā аrī izpētīt cik biеži dаrbībаs vārdu sаviеnоjumi аr pоstpоzīcijām tiеk liеtоti un kādа vеidа dаrbībаs vārdu sаviеnоjumi аr pоstpоzīcijām ir visbiеžāk liеtоti lаikrаkstоs pаr tirgvеdību. Šīs pētījums tikа bаlstīts uz tеоriju аnаlīzi pаr dаrbībаs vārdu sаviеnоjumiеm аr pоstpоzīcijām un tо vеidiеm, kā аrī uz pētījumu pаr dаrbībаs vārdu аr pоstpоzīcijām liеtоjumа biеžumu un tо vеidiеm dаžādоs lаikrаkstоs pаr tirgvеdību. Gаlvеniе sеcinājumi liеcinа, kа visbiеžāk liеtоtаis dаrbībаs vārdu sаviеnоjumu аr pоstpоzīcijām vеids nо sеmаntiskā viеdоkļа ir idiоmātiski dаrbībаs vārdu sаviеnоjumi аr pоstpоzīcijām, kā аrī trаnsitīvi dаrbībаs vārdu sаviеnоjumi аr pоstpоzīcijām nо grаmаtiskā viеdоkļа.",0
955,Tūrisma materiālu tulkojumi no latviešu valodas krievu valodā,"Tūristisko informatīvo materiālu tulkošana no latviešu valodas krievu valodā Latvijā ir īpaši aktuāla, ņemot vērā lielu krievvalodīgo tūristu daudzumu un ievērojamu skaitu krievvalodīgo iedzīvotāju Latvijā. Šī darba mērķis ir Latvijas tūrisma informācijas tulkošanas (no latviešu valodas krievu valodā) īpatnību noteikšana un analīze. Lai sasniegtu izvirzīto mērķi, darba autore ir izpētījusi un analizējusi zinātnisko literatūru, kas veltīta tūrisma tekstu iezīmēm un tulkošanai; ir noteikusi galvenos valodas normas pārkāpumus leksiski-semantiskajā, gramatiskajā un stilistiskajā sfērā; aprakstījusi noteiktos pārkāpumus un veikusi to rašanās iemeslu analīzi. Autore secināja, ka analizēto tulkojumu kvalitāte nav apmierinoša, jo tie satur dažādu veidu tulkošanas kļūdas.",0
956,"Pirmo Vispārējo latviešu Dziedāšanas svētku atspoguļojums presē. Reakcija, recenzijas, atsauksmes","Dziedāšanas svētku tradīcijas aizsākums ir meklējams 19. gadsimta pirmajā pusē Ziemeļeiropas un Baltijas jūras reģiona valstīs. Pārņemot kordziedāšanas tradīciju no vācbaltiešiem, 1873. gadā tiek organizēti I Vispārējie latviešu dziedāšanas svētki. Multikulturālajā sabiedrībā tie iegūst plašu rezonansi, par ko liecina plašs latviešu un vācbaltiešu preses publikāciju skaits. Vienlaicīgi ar dziedāšanas svētku recenzijām tiek publicēti raksti, kas sniedz ieskatu par 1873. gada aktualitātēm, tendencēm starpkultūru attiecību nozarē un, galvenokārt, par latviešu tautas un kultūras attīstības līmeņa interpretāciju gan no vācbaltiešu, gan latviešu skatupunkta. Šajā maģistra darbā tiek pētītas un analizētas I un II Latviešu vispārējiem dziedāšanas svētkiem veltītās publikācijas latviešu un vācbaltiešu preses izdevumos, lai atklātu, latviešu tautas kā tēla uztveri pastāvošajā sabiedrībā. Tiek noskaidrotas latviešu tautas tēlu raksturojošas iezīmes, kā arī tiek apstiprināta izvirzītā hipotēze, ka I Vispārējo latviešu dziedāšanas svētku atspoguļojums presē kļūst par iemeslu jaunas latviešu tautas tēla iezīmes veidošanai II Vispārējos dziedāšanas svētkos.",0
957,"Spāņu-latviešu, latviešu-spāņu vārdnīcas elektroniskās versijas modeļa ieskicēšana","Maģistra darbs ir veltīts latviešu-spāņu, spāņu-latviešu bilingvālajai leksikogrāfijai. Tiek sniegta īsa iepriekšējo bilingvālo vārdnīcu publikāciju vēsture šajā valodu kombinācijā, un tiek izpētīta leksikogrāfijas teorijas un prakses zinātniskā literatūra, lai definētu, kādi makrostruktūras un mikrostruktūras elementi ir nepieciešami tekstu kodifikācijai un dekodifikācijai spāņu un latviešu valodā, ar mērķi ieskicēt jaunu metodoloģiju vispārīgas leksikas latviešu-spāņu, spāņu-latviešu vārdnīcas elektroniskās versijas sastādīšanai, kas apmierinātu studentu, pasniedzēju un tulkotāju iespējamās vajadzības.",0
958,Rakstveida sarunu iezīmes tiešsaistes diskusiju forumos,"Pastāv dažādas komunikācijas formas un viena no tām ir digitālā komunikācija. Ziņu sūtīšana un saņemšana notiek digitālā vidē, kur valda īpaši noteikumi, nerakstīti likumi, kur valodas stila pielietojums atšķiras gan funkcionāli, gan pēc tipiskā satura. Digitālā valoda tiek identificēta kā “rakstveida saruna”, jo tā balstās, izmantojot rakstu kodu un sarunvalodas dinamiskās īpašības. Sociālajos forumos ziņu apmaiņa noris caur t.s. diskusiju pavedieniem, kas dod iespēju parādīt dalībnieku iejaukšanos pēc tā veida, kas tiek izteikta un mērīta kā reakcija vienam uz otru.  Šī pētījuma mērķis ir noskaidrot, kāda veida iejaukšanās dominē diskusiju forumos tīmekļa vietnē “Doctissimo.fr”? Darba autore izvirzīja pētījuma jautājumus, kādas sarunvalodas iezīmes ir novērojamas šajos diskusiju forumos? Vai pastāv korelācija starp iejaukšanās veidiem un izmantotajām sarunvalodas iezīmēm?   Pētījumā tika izmantotas gan kvalitatīvās, gan kvantitatīvas pētījumu metodes. Kvantitatīvie dati tika statistiski analizēti, izmantojot IBM SPSS Statistics V22.0 programmnodrošinājumu. Savukārt kvalitatīvie, izmantojot sarunu analīzi. Iegūtie rezultāti liek secināt, ka novērotajās dalībnieku apmaiņās dominē reaktīvais iejaukšanās veids, turklāt starp dažādiem iejaukšanās veidiem korelācija ir vāja. Pētījumā tika apskatīti 10 sarunvalodas iezīmes tipi.   Pētījums atklāja, ka kopumā reaktīvās iejaukšanās veicina dalībnieku mijiedarbību vienam ar otru, kas diskusiju forumos ir uzskatāmas par sarunām.",0
959,Līgumu tulkošana no angļu valodas latviešu un krievu valodā,"Maģistra darba “Līgumu tulkošana no angļu valodas latviešu un krievu valodā” mērķis ir izstrādāt līgumiem raksturīgu terminu un frāžu glosāriju, kā arī ieteikumus, kas varētu atvieglot līgumu tulkošanu no angļu valodas latviešu un krievu valodā. Darba ietvaros ir noskaidroti juridisku tekstu tulkošanas teorijā pastāvošie viedokļi, aplūkotas tiesību sistēmu atšķirības angļu-latviešu-krievu līgumu tulkošanas kontekstā, raksturota angļu līgumu valoda, apkopoti un papildināti speciālistu ieteikumi līgumu tulkošanā, noskaidrotas labam terminam izvirzāmās prasības un izveidots glosārijs ar 292 šķirkļiem. Nobeigumā secināts, ka trūkst uzticamu avotu, kur meklēt angļu-latviešu-krievu juridisku terminu tulkojumus, definīcijas un fona informāciju, kā arī avotu, kuros speciālisti salīdzinātu vispārējo tiesību jēdzienus ar civiltiesību jēdzieniem un noteiktu to ekvivalences pakāpi.",0
960,Vide mijiedarbē ar cilvēku: Ogres iedzīvotāju fleksibilitāte ārkārtas situācijās plūdu laikā,"Šajā bakalaura darbā pētīta Ogres iedzīvotāju spēja pielāgoties cilvēknedrošām situācijām. Pētījums apskata Ogres iedzīvotāju fleksibilitāti plūdu laikā. Darba mērķis ir noskaidrot šīs pilsētas iedzīvotāju informētību un izpratni par cilvēkdrošu vidi un identificēt Ogres iedzīvotāju pielāgošanās stratēģijas ārkārtas situācijās. Pētījuma ietvaros tika aptaujāti seši Ogres novada Ogresgala ciema apdzīvotās vietas “Dārziņi” iedzīvotāji, lai uzzinātu, kādēļ viņi izvēlas dzīvot vietā, kas pakļauj viņu drošību riskam, kā viņu lēmums atspoguļo izpratni un informētību par cilvēkdrošu vidi un kā aptaujātie cilvēki pielāgojušies dzīvei šādā vidē. Pētījuma rezultāti liecina, ka Ogres iedzīvotāji ir informēti par cilvēkdrošu vidi un, ņemot vērā iepriekšējo pieredzi, ir attīstījuši dažādas pielāgošanās stratēģijas ārkārtas situācijām, tomēr plūdu laikā jūtas bezspēcīgi un nedroši.",0
961,Seksualitātes sociālā organizācija: ārzemju studentu piemērs Latvijā,"Šajā bakalaura darbā ir apskatīta seksualitātes sociālā organizācijas ārzemju studentu Latvijā kontekstā, par galveno datu ieguves metodi izvēloties daļēji strukturētas intervijas ar pilna laika un apmaiņas programmu studentiem. Interviju gaitā tika iegūti dati, kas ļāva salīdzināt ārzemju studentu starpkultūru pieredzes seksualitātes ziņā, īpaši pievēršot uzmanību iespējamajām izmaiņām dažādo seksuālo orientāciju pārstāvošo studentu pašu seksuālajā identitātē un uzvedībā, kā arī viņu uzskatos, par pētījuma problēmu uzstādot kultūras vides ietekmi tās maiņas rezultātā. Pētījumā tika secināts, ka kultūras vide var atstāt būtisku ietekmi uz studentiem, kas ierodas studēt citā valstī, seksualitātes sociālo organizāciju, liekot pielāgoties, atklājot jaunas esamības formas un apzīmējumus un mainot jauno cilvēku uzskatus par sevi un citiem.",0
962,Japāņu vizuālā valoda mangā,"Maģistra darbs “Japāņu vizuālā valoda mangā” ir pētījums par acu kustībām japāņu komiksu lasīšanas laikā japāņu valodas zinātāju un nezinātāju vidū. Darbs dod ieskatu par to, kā lasītāji apstrādā informāciju, kam pievērš uzmanību vidē, kurā attēli un teksts ir vienlīdz svarīgas stāstījuma daļas. Ar acu izsekošanas eksperimenta palīdzību tiek analizēta informācijas uztvere lasīšanas uzdevumu laikā. Darba mērķis ir atklāt, kādi faktori un vizuālie elementi ietekmē japāņu valodas zinātāju un nezinātāju acu kustības lasot mangu. Darbs strukturizēts 4 galvenās daļās. Pirmā un otrā daļa sniedz teorētisko bāzi, kas ir vajadzīga, lai raksturotu mangas vizuālos elementus, formātu un lasīšanas procesu. Trešā daļa iepazīstina ar pētījuma metodēm un populāciju. Ceturtā daļa izklāsta pētījuma rezultātus, salīdzinot japāņu valodas zinātāju un nezinātāju acu kustību pieraksta datus. Lai gan labākas japāņu valodas zināšanas uzlabo spēju uztvert mangas tekstuālo saturu, tiek pamatots, ka iepriekšējā pieredze un zināšanas par mangas vizuālo elementu simboliku ir neatņemams palīgs stāsta uztverē.",0
963,Gramatiskās transformācijas Oskara Vailda pasaku tulkojumos krievu valodā,"Bakalaura darbs ir izstrādāts, lai apzinātu gramatiskās pārmaiņas Oskara Vailda pasaku tulkojumiem uz krievu valodu. Tēma tika izvēlēta, jo pēdējā laikā, analizējot daiļliteratūras prozu tulkojumus no angļu valodas uz krievu valodu, mēs saskaramies ar daudzām nesakritībām, jo īpaši gramatikā. Šīs tēmas izvēli noteica nepieciešamība analizēt tieši šī žanra tulkojumus, kā arī konkrētā autora stilu. Gramatisko pārvērtību salīdzinošā analīze, kura tiek izmantota daiļliteratūras tulkošanā no angļu uz krievu valodu, šobrīd ir ļoti būtiska valodas apguvei, īpaši pasaku žanram. Rezultāts ir pierādīt, ka ar gramatisko pārmaiņu palīdzību, tulkotājs autentiski pauž tulkotā teksta nozīmi.",0
964,Kima Sarjana (1914-1950) daiļrade un korejiešu koloniālā literatūra. Stāsta “Gaismā” (1939) analīze.,"Maģistra darbs “Kima Sarjanga (1914 - 1950) daiļrade un korejiešu koloniālā literatūra. Stāsta “Gaismā” (「光の中に」, 1939) Analīze” apskata Korejas modernās literatūras izveidi, tās progresiju pēc Korejas kolonizācijas, sniedz etniskās pretošanās autora Kima Sarjanga stāsta “Gaismā” analīzi, kas ļauj dziļāk izprast impērijas asimilācijas radītajās problēmās. Korejiešu modernās literatūras izveide ir saistīta ar Japānas koloniālo ekspansiju un politiku Korejas pussalā. Koloniālā perioda literatūra arī atspoguļo Japānas koloniālo politiku un izgaismo korejiešu pretestību un problēmas, kas veidojās sabiedrībā. Tiem, kas izvēlējās rakstīt japāņu valodā bija iespēja pretoties kolonizatoriem, taču viņu rakstītais tika rediģēts un pārdots veidā, kas bieži vien nostiprināja nodalījumu, no kura viņi centās atbrīvoties. Kas ir patiesi arī atraucoties uz pēc kara korejiešu rakstniekiem, kas izvēlējās palikt Japānā un turpināt rakstīt japāņu valodā. Darba mērķis ir atspoguļot koloniālisma ietekmi uz korejiešu modernās literatūras izveidi un attīstību. Darba autore vēlas atvērt diskusiju par korejiešu autoru japāņu valodas darbu iemesliem un paplašināt redzesloku, kādā šāda literatūra tiek apskatīta, par rīku izmantojot Kima Sarjanga stāstu “Gaismā.”  Darbs sastāv no četrām daļām: “Korejiešu modernās literatūras izveide un attīstība,” “Kims Sarjangs – etniskās pretestības rakstnieks,” Kominka politikas izraisītais “Korejas bums” un “Stāsta “Gaismā” analīze.” Darba apjoms ir 91 lapa.",0
965,Diktāta loma angļu valodas mācīšanā,"Šī bakalaura darba uzdevums bija izpētīt diktātu lomu angļu valodas apmācībā. Lai  sasniegtu mērķi, tika analizēti septiņdesmit divi diktāti, kurus bija rakstījuši astoņi studenti. Analīzei tika izvēlēti trīs parametri: pareizrakstība, diktātu veidi, pieļautās  kļūdas. Tās mērķis bija noskaidrot, kā un vai diktātu rakstīšana uzlabo pareizrakstību, kuri  diktātu veidi ir visefektīvākie un vai diktātu rakstīšana vispār veicina angļu valodas apreizu  apguvi. Darbā tika pielietots pētnieciska metode: gadījuma izpēte. Darbā tika analizēti literatūras avoti un septiņdesmit divi diktāti.  Analizētā tēma ir būtiska katram, kurš ieinteresēts un saistīts ar valodas apmācību.  Pētījuma rezultāti liecina, ka diktāti palīdz uzlabot pareizrakstību, tomēr katrs veids palīdz  dažādākā pakapē. Visefektivākais veids ir diktāts ar tukšumiem, tradicionālais diktāts ir gandrīz  tik pat effektīvs , taču diktātu raktīts pāros effektivitāte ir pavisam maza. Atslēgvārdi: diktāti, diktātu veidi, rakstīšānas process, pareizrakstība, klūdas.",0
966,Žargona un jauniešu valodas lietojums interneta ziņu rakstu komentāros,"Šajā darbā tiek pētīts žargona un jauniešu valodas lietojums interneta ziņu rakstu komentāros, kas ir publicēti sociālajā platformā facebook.com. Šī darba mērķis ir noskaidrot vai šo valodas slāņu lietojums var tikt uzskatīts par mehānismu, kas ļauj rakstītā tekstā paust emocijas, kuras komunicējot klātienē tiktu paustas caur mīmiku, žestiem un intonāciju. Pētījuma teorētiskajā daļā ir atrodams literatūras apraksts, tajā ir aprakstīts, kas ir žargons un kas jauniešu valoda, kādi valodas elementi tiem ir raksturīgi. Tāpat ir aprakstīta arī interneta vides ietekme uz valodas lietojumu un valodas funkcijas šajā kontekstā. Pētījuma empīriskajai daļā 291 komentārs tika analizēts izmantojot S. Herringas datorizētā diskursa analīzi (Computer Mediated Discourse Analyses). Pētījuma rezultāti ļāva secināt, ka žargona vārdu un jauniešu valodas lietojums rada emocionālu nokrāsu komentāra paustajam viedoklim. Žargona vārdu lietojums parasti rada negatīvu nokrāsu, savukārt jauniešu valodas lietojums var radīt gan humoristisku efektu, gan arī negatīvu.",0
967,Binomiālo frāžu veidi juridiskajos dokumentos,"Šajā Bakalaura darbā tiek izpētīts binomiālo frāžu pielietojums juridiskajos dokumentos. Ņemot vērā ka binomiālās frāzes tiek atzītas par neatņemamu un svarīgu juridiskās Angļu valodas aspektu, tuvāka šī temata izpēte tika pieņemta par cienīgu un aktuālu.           Veiktā pētījuma teorētiskā daļa nodrošina teorētisko fonu attiecoties uz pētījuma jautājumiemun tēmām kā arī uz piemērotajām empīrisko metožu pētījumu analīzēm.  Empīriskie pētījumi tika veikti ar primāro mērķi noskaidrot visus iespējamos binomiālo frāžu veidus balstoties uz to pielietojumu 50 dažādu žanru juridiskajos dokumentos. Šim nolūkam, komponentāla semantisko iezīmju analīze tika piemērota lai atbilstoši klasificētu binomus noteiktās semantiskās kategorijās. Piedevām, uzmanība tika veltīta arī uz binomu stilistikas īpašibām balstoties uz vārdu kārtību un frāžu gramatisko uzbūvi. Šī pētījuma sekundārais mērķis bija īstenot kvantitatīvu analīzi un veikt novērojumus pamatojoties uz identificēto binomiālo frāžu pielietojumu 5 žanru juridiskajos dokumentos: pilnvarās, testamentos, līgumos, aktos un tieslietās. Juridiskie dokumenti izpētes nolūkiem tika iegūti no vairākiem publiskā domēna tiešsaistes avotiem, kā arī no juridisko departamentu arhīviem.        Rezultāti ataino un apstiprina piecu konkrētu binomiālo frāžu būtiskumu saskaņā uz noteiktiem semantiskiem aspektiem: sinonīmija, opozīcija, homosemija, komplementācija un hiponomija. Kvantitatīvo analīžu rezultāti papildus precizē kā atsevišķu juridisko žanru dokumenti biežāk atsaucās uz specifiskiem binomu veidiem. Turklāt, noteikti binomiālo frāžu veidi ar konkrētu vārdu secību, garumu un gramatisko struktūru pierādījās daudz būtiskāki atkarībā uz to pielitojumu un biežumu noteiktos juridisko dokumentu žanros.",0
968,Nacionālās identitātes izpausme sakāmvārdos: franču un spāņu vienību salīdzinošā analīze,"Pētījums “Nacionālās identitātes izpausme sakāmvārdos: franču un spāņu vienību salīdzinošā analīze” iepazīstina ar divām nacionālajām identitātēm, proti, franču un spāņu. Problemātika sastāv no tā, kā iespējams raksturot nacionālo identitāti ar sakāmvārdu palīdzību, kā arī varbūtību, ka sakāmvārdi patiešām atspoguļo nacionālo identitāti. Pētījuma mērķis ir raksturot nacionālo identitāti Francijā un Spānijā, balstoties uz izstrādāto korpusu jeb analizējamo materiālu. Korpuss sastāv no franču sakāmvārdiem kas kalpos kā bāze spāņu ekvivalentu meklēšanā. Pētījumā tiks pildīti šādi uzdevumi: 1) Izveidot sapratni par to, ko nozīmē nacionālās identitātes koncepts, balstoties uz citu pētnieku veiktajām analīzēm. 2) Noteikt, ko nozīmē sakāmvārda koncepts balstoties uz citu pētnieku veiktajām analīzēm, kā arī uzskaitīt problēmas, kas saistītas ar šo konceptu. 3) Korpusa un metodoloģijas izstrāde ar mērķi noskaidrot vai un kā divu dažādu nacionalitāšu sakāmvārdi atšķiras. 4) Analizēt iegūtos rezultātus, balstoties uz izstrādāto korpusu un izdarīt secinājumus, kas saistīti ar pētījuma analīzi. Rezultāti parāda, ka nacionālo identitāti tik tiešām iespējams noteikt ar sakāmvārdu palīdzību. Kopīgās īpašības ir atrodamas, taču tas tieši atšķirības un sakāmvārdu iztrūkums ir tas, kas parāda katras identitātes dažādumu.",0
969,Slenga lietojums igauņu vietvārdos,"Bakalaura darbs “Slenga lietojums igauņu vietvārdos” ir veltīts slengam, īpašu uzmanību pievēršot tieši tam, kā slengs ir sastopams vietvārdos. Tajā ir aplūkoti slenga vietvārdu veidošanās principi, izcelsme un lietojuma specifika. Darba teorētiskajā daļā apkopota informācija par slengu, tā veidošanos, nozīmi valodā un iedalījumu. Kā arī informācija par vietvārdiem un ar tiem saistīto terminoloģiju. Balstoties uz teorētisko materiālu ir veidota praktiskā daļa, kura sastāv no apkopoto slenga vietvārdu piemēru un Tallinas Universitātes studentu vidū veiktās aptaujas datu analīzes un salīdzinājuma ar latviešu slenga vietvārdiem. Darba apjoms ir 47 lapaspuses, to veido nodaļas ar apakšnodaļām. Darba pielikumā atrodamas tabulas ar igauņu un latviešu slenga vietvārdu piemēriem.",0
970,"Īpašvārdu, reāliju, metaforu un idiomu tulkošanas stratēģijas Žila Verna romāna “Astoņdesmit dienās ap zemeslodi” Andreja Upīša tulkojumā latviešu valodā","Bakalaura darbs ir veltīts īpašvārdu, reāliju, metaforu un idiomu tulkošanas stratēģiju izpētei. Darba mērķis ir veikt komparatīvo, kvalitatīvo un kvantitatīvo analīzi korpusam, kas sastāv no četrām grupām – īpašvārdi, reālijas, metaforas un idiomas, franču-latviešu valodu kombinācijā, lai noskaidrotu, kuras stratēģijas ir vispiemērotākās to tulkošanai.  Korpusa izveidei tika izmantotas divas grāmatas – Žila Verna grāmata « Astoņdesmit dienās apkārt zemeslodei » un tās tulkojums, ko veicis Andrejs Upīts.  Bakalaura darbs sastāv no divām daļām. Teorētiskā daļa sastāv no īsas autora, tulka un žanra prezentācijas, literāru darbu tulkošanas un stratēģiju vispārējā apskata, kā arī no to stratēģiju detalizētāka apskata, kas raksturīgas katras grupas tulkošanai.  Praktiskā daļa sastāv no korpusa vienību analīzes pa grupām, kas veikta, salīdzinot abu valodu vienības. Šīs daļas sastāvā ir arī katrai grupai pielietoto tulkošanas stratēģiju noteikšana, un galu galā rezultātu prezentēšana.",0
971,Atkarība kā kapitāls – atkarību rehabilitācijas iestāde postsociālisma situācijā,"Maģistra darbs aplūko atkarības jēdziena veidošanos un pielietojumu Latvijā, analizējot atkarību sociālos aspektus jauniešu atkarību rehabilitācijas iestādē. Pētījumā izmantotas etnogrāfiskās metodes - līdzdalīgais novērojums, padziļinātas intervijas un līdzdalīgās metodoloģijas rīki. Ar pētījumu tiek pamatots, ka atkarīgo personu uzvedība un pasaules uztvere tiek apgūta un veidota plašākā sociālā kontekstā un resursu pieejamībā. Pētījums atklāj, kā sociālā nestabilitāte, spriedze attiecību veidošanā, uzvedības problēmas skolā, dzīves gaidas un apgūtās prasmes veido atkarību sociālo kontekstu, kuru atkarību bioloģiski determinēts un individuālismā balstīts skatījums, saistot atkarību indivīda morālās stājas trūkumu vai medicīniskas dabas problēmu, liedz atkarīgajām personām piekļūt tiem sociālajiem resursiem, kas tām nepieciešami izkļūšanai no atkarības.",0
972,Dzimumu līdztiesības terminoloģijas tulkošana latviešu valodā ES dokumentos – ekvivalences un uztveres aspekti,"Sieviešu un vīriešu līdztiesība ir viena no Eiropas Savienības pamatvērtībām. Diplomdarba tēma: ""Dzimumu līdztiesības terminoloģijas tulkošana latviešu valodā ES dokumentos – ekvivalences un uztveres aspekti"" ir aktuāla, jo tā ir saistīta ar sabiedrībā notiekošo – dzimumu līdztiesības politikas piemērošanu un diskriminācijas likvidēšanu dažādās jomās. Diplomdarba mērķis – izpētīt dzimumu līdztiesības terminoloģiju, lai šo pētījumu varētu izmantot nozares speciālisti un tulkotāji kā uzziņas materālu.  Darba pirmajā sadaļā tiek izpētīta terminoloģija kā zinātnes nozare, ar īso vēsturisko atskati. Otrajā sadaļā tiek piedāvāts īss ieskats Eiropas Savienības likumdošanā un starptautiskās konvencijās, kā arī tiek izskatīts dzimtes jēdziens no lingvistikas puses. Dažādas terminu grupas, kā arī terminu atveidošanas problēmas tiek iztirzātas trešajā sadaļā. Nobeigumā tiek izdarīti secinājumi par esošām dzimumu līdztiesības terminoloģijas nepilnībām.",0
973,Metaforu tulkošana ES juridiskajos tekstos,"Metaforu lietojums un tulkošana juridiskos tekstos Latvijā pētīta nepietiekami. Latvija ir Eiropas Savienības dalībvalsts, un ar to saistīti arī noteikti pienākumi, kas izriet no Eiropas Savienības normatīvajos aktos noteiktā valodu režīma.  Darba mērķis ir noteikt, kāda veida metaforas tiek izmantotas ES juridiskajos tekstos pētīto materiālu ietvaros un analizēt, kādas tulkošanas stratēģijas tiek izmantotas šo metaforu tulkošanā. Maģistra darbā pielietotas šādas zinātniskās metodes: zinātniskās literatūras izpētes metode, kvantitatīvās analīzes metode un kvalitatīvās analīzes metodes metaforu identificēšanai tekstā un metaforas veida noteikšanai. Darba ietvaros analizēti 14 dokumenti angļu valodā un to versijas latviešu valodā. Identificēti 123 metaforu piemēri, kas grupēti pēc to saistības ar terminoloģiju un pēc tulkojumā izmantotās stratēģijas. Pētījuma rezultātā identificētas galvenās tendences, kas saistītas metaforu saturošu terminu tulkojumiem, kā arī biežāk izmantotās tulkošanas metodes, avottekstā saskaroties ar metaforu.  Atslēgas vārdi: metafora, juridiski teksti, terminu tulkošana, tulkošanas stratēģijas.",0
974,"Ēdiens un japāņu studentu pieredze, dzīvojot Latvijā","Bakalaura darbs „Ēdiens un japāņu studentu pieredze, dzīvojot Latvijā” ir pētījums par studentiem no Japānas vecuma grupā no 21-27 gadiem, kuri ir atbraukuši uz Latviju „ERASMUS +” programmas ietvaros. Šī darba mērķis ir noskaidrot to, vai mainās garšas uztvere, ēšanas tradīcijas un ieradumi, dzīvojot Latvijā, laika posmā no četriem mēnešiem līdz diviem gadiem. Lai sasniegtu darbā izvirzīto mērķi, pētījuma laikā tika veiktas 9 intervijas ar studentiem no Japānas.  Bakalaura darba teorētiskā daļa sastāv no literatūras analīzes, kura sniedza ieskatu par to kā antropoloģijā tiek skatīti termini: ēdiens, identitāte un ēdiens, un transnacionālā pieredze. Teorētiskā literatūras analīze ir balstīta uz Robina Foksa (Robin Fox) un Džīnas M.Almeriko (Gina M.Almeriko) Roberts Heringtona (Robert Harrington), kā arī Kving Gua (Qing Gua) un Mišelas Švaicfurh (Michele Schweisfurthb) teorijām. Lai iegūtu analīzei nepieciešamos datus, pētījumā tika izmantotas kvalitatīvās metodes - daļēji strukturētas intervijas, nestrukturētas intervijas, kā arī novērojums un lauka dienasgrāmata.",0
975,I tipa cukura diabēts: hroniskas slimības pieredzes naratīva konstruēšana,"Bakalaura darbs “I tipa cukura diabēts: hroniskas slimības pieredzes naratīva konstruēšana” ir uz kvalitatīvām metodēm balstīts pētījums par indivīda hroniskas saslimšanas pieredzi. Darba mērķis ir noskaidrot, kā indivīds skaidro slimības pieredzi caur stāstu. Pētījumā izmantoti astoņu informantu, kuri slimo ar I tipa cukura diabētu, stāsti, kuri tālāk tiek analizēti ar naratīva analīzes palīdzību. Pētījums atklāj, ka naratīvam var būt atjaunojoša loma indivīda slimības pieredzē – tas palīdz izprast saslimšanu, rast tai jēgu un sadzīvot ar to. Naratīvs veidojas intersubjektīvā pieredzē, kur svarīga ir arī sabiedrības, līdzcilvēku un ārstu loma. Ārsta zināšanas par saslimšanu netiek noliegtas, taču autoritāra loma šo zināšanu ietvarā tiek piedēvēta pašam diabēta slimniekam.",0
976,Apdrošināšanas nozares terminoloģija vācu un latviešu valodā,"Apdrošināšanas tirgus pastāvīgi mainās un attīstās, piedāvājot arvien vairāk dažādus pakalpojumus, ko īpaši veicina apdrošināšanas sabiedrību pārpirkšana. Darba mērķis ir salīdzināt aktuālos vācu un latviešu apdrošināšanas veidu un produktu nosaukumus, noskaidrot terminu harmonizēšanas līmeni un definēt pastāvošos trūkumus apdrošināšanas terminoloģijā latviešu valodā. Mērķa sasniegšanai tika izmantotas kvalitatīvās pētījuma metodes – anketēšana un salīdzinošā analīze. Darba laikā iegūtie rezultāti pierāda, ka vācu un latviešu apdrošināšanas veidu nosaukumi ir atbilstoši, un produktu nosaukumi – līdzīgi, savukārt latviešu valodā tika atrasti paralēlismu piemēri apdrošināšanas produktu nosaukumos.  Darbs sastāv no 4 daļām, 3 pielikumiem un 2 tabulām. 1. daļa ir veltīta terminoloģijas teorētiskajam apskatam, 2. daļa ir par terminoloģiju apdrošināšanā, 3. daļā tiek salīdzināti apdrošināšanas veidu nosaukumu, un 4. daļā tiek apkopoti aptauju rezultātā iegūtie rezultāti.",0
977,Psihoanalītisko tekstu tulkošana no angļu valodas latviešu valodā,"Šajā maģistra darbā tiek pētīta psihoanalītiskā terminoloģija un psihoanalītisko tekstu tulkošana. Maģistra darba mērķis ir noskaidrot psihoanalītisko tekstu tulkošanas īpatnības, izpētīt terminoloģiju un izveidot psihoanalītisko terminu glosāriju. Autore ir pētījusi tulkošanas teoriju un speciālā lietojuma valodas tekstu tulkošanu. Tāpat pētīta terminoloģijas teorija un attīstība. Darba empīriskajā daļā apskatīta latviešu valodā pieejamā psihoanalītiskā literatūra, analizēts glosārijs, kurā autore apkopojusi 140 psihoanalītiskos terminus, un P. Keismenta grāmatas „Psihoterapeits un viņa pacients” tulkojums. Tika noskaidrots, ka psihoanalītisko tekstu galvenā iezīme ir bagātīgi lietotā psihoanalītiskā terminoloģija, kurai raksturīga internacionalizācija, bet no citiem speciālā lietojuma valodas tekstiem tie atšķiras ar to, ka ciešamā kārta tajos netiek plaši izmantota.",0
978,Latviešu un igauņu valodas reduplikācijas formas un nozīmes salīdzinājums,"Bakalaura darba, “Latviešu un igauņu valodas reduplikācijas formas un nozīmes salīdzinājums”, mērķis ir izpētīt latviešu un igauņu valodas reduplikācijas formas un nozīmes kopīgās un atšķirīgās iezīmes. Darba pirmajā daļā ir apkopota teorētiskā literatūra par reduplikācijas formu un nozīmi, kā arī apkopoti pētījumi par reduplikāciju latviešu un igauņu valodā. Darba otrajā daļā ir salīdzināta latviešu un igauņu valodas reduplikācijas forma un nozīme, un reduplikācijas piemēri ir sameklēti no dažādiem avotiem. Pētījuma gaitā tika konstatēts, ka abās valodās ir vairāk kopīgās nekā atšķirīgās iezīmes. Visbiežāk lietotā reduplikācijas forma gan latviešu, gan igauņu valodā ir totālā un līdzības reduplikācija, tikmēr pēc nozīmes biežāk sastopamā reduplikācija ir pastiprinošā.",0
979,Reemigrācijas attīstība Baltijas valstīs,"Migrācija ir nebeidzams pārvietošanās process, gan reģionālā, gan globālā līmenī. Migrācija ietekmē dažādas cilvēku grupas – ekonomiskos migrantus, bez pajumtes palikušās personas, bēgļus (patvēruma meklētājus) un ceļotājus. Migrācija ir daudzslāņains, sarežģīts process, kuru izpētes gaitā nepieciešams skatīt no dažādiem aspektiem, tādēļ, lai gūtu plašāku pārskatu par migrācijas paveida – remigrācijas attīstību Baltijas valstīs, maģistra darbs ir strukturēts divos līmeņos – empīriskais pētījums par trīs Baltijas valstīm – Lietuvu, Latvija un Igauniju un kvalitatīvais pētījums – reemigrācijas attīstība Baltijas valstīs: Latvijas gadījums. Maģistra darba mērķis ir veikt padziļinātu izpēti par remigrācijas attīstību trīs Baltijas valstīs. Maģistra darba “Reemigrācijas attīstība Baltijas valstīs” uzdevumi ir: 1.Atrast un izpētīt pieejamos resursus par maģistra darba tēmu. 2.Veikt salīdzinšu empīrisko pētījumu par reemigrācijas attīstību un tās korelāciju ar standarta ekonomiskas un statistikas rādītājiem trijās Baltijas valstīs. 3.Intervēt 20 remigrantus, kuri ir atgriezušies un dzīvo Latvijā, veikt interviju kvalitatīvo pētījumu.  Pēc uzdevumu veikšanas ticis secināts, ka remigrācijas attīstība Baltijas valstīs bijusi līdzīga, bet katrā valstī ir zināmas specifiskas atšķirības.  Atslēgas vārdi: Baltijas valstis; reemigrācijas attīstība; migrācijas politika.",0
980,Sasveicināšanās un atvadīšanās frāzes latviešu valodā,"Bakalaura darbā „Sasveicināšanās un atvadīšanās frāzes latviešu valodā” tiek pētītas sasveicināšanās un atvadīšanās frāzes saziņas formālā un neformālā aspektā. Bakalaura darba mērķis ir noskaidrot, kādas sasveicināšanās un atvadīšanās frāzes tiek lietotas formālās un neformālās saziņas situācijās un kāds ir to lietošanas iemesls. Uzdevumi – ekscerpēt, bakalaura darbam nepieciešamos sasveicināšanās un atvadīšanās frāžu piemērus; analizēt ekscerpētos piemērus; apgūt teorētisko literatūru par sasveicināšanās un atvadīšanās frāzēm, to lietojumu latviešu valodā, to piederību pie diskursa iezīmētājām, un interjekcijām, to piederību pie valodas etiķetes formulām. Darbam ir trīs daļas, pirmā daļa par sasveicināšanās un atvadīšanās frāzēm, kā tās ietilpst diskursa iezīmētājās un interjekcijās. Otrajā daļā aprakstītas sasveicināšanās un atvadīšanās frāzes kā etiķetes formulas. Trešajā daļā analizēti ekscerpētie sasveicināšanās un atvadīšanās frāžu piemēri. Darba beigās apkopoti secinājumi.",0
981,"3., 5. un 6. deklinācijas lietvārdu lietojums latviešu valodā","Bakalaura darba tēma ir „3.,5. un 6. deklinācijas lietvārdu lietojums latviešu valodā”. Daudzi šo deklināciju lietvārdi pārvietojas uz citām, ar tām notiek dažādas pārmaiņas. Darba mērķis ir izpētīt, kā mūsdienu latviešu valodā tiek lietoti 3., 5. un 6. deklinācijas lietvārdi, izmantojot dažādas interneta mājaslapas, galvenokārt ziņu portālus.  Darbs sastāv no četrām nodaļām, no kurām pirmajā ir dots vispārīgs deklināciju raksturojums, kā arī ieskats to vēsturē un attīstībā. Pārējās nodaļās attiecīgi tiek raksturots 3., 5. un 6. deklinācijas sugasvārdu un īpašvārdu lietojums latviešu valodā. Izmantojot atlasītos piemērus un apgūto teorētisko literatūru, darba noslēgumā tiek secināts, ka latviešu valodas lietvārda deklinācijas sistēma vienkāršojas. Uz to norāda 3. un 6. deklinācijas lietvārdu pāreja citās deklinācijās. Pārmaiņas valodā notiks arī turpmāk, jo tā nepārtraukti pilnveidojas un attīstās.",0
982,Severa Gansovska zinātniskā biogrāfija (biogrāfijas materiāli un komentāri) .,"Šis bakalaura darbs veltīts zinātniskās biogrāfijas žanram, biogrāfisko materiālu par S. Gansovski vākšanai, sistematizācijai un komentēšanai. Darba pirmajā daļā apskatīta biogrāfijas kā žanra attīstība un specifika, kā arī zinātniskās biogrāfijas īpatnības un raksturojums. Otrajā tā daļā komentēti S. Gansovska biogrāfijas materiāli, izkārtojot tos hronoloģiskā secībā, pēc to unikalitātes, uzticamības un informatīvuma Šis darbs ir vienīgais un tādēļ unikāls rakstnieka-fantasta S. Gansovska dzīves pētījums, kurā apkopoti citur iepriekš nepublicēti viņa biogrāfijas materiāli. Šis bakalaura darbs var interesēt tos, kuri darbojas biogrāfijas žanrā, pēta rakstnieku dzīvi un radošo darbu, kā arī interesējas tieši par rakstnieka S. Gansovska personību.",0
983,Tehnoloģiju lietojums angļu valodas līdzskaņu aspirācijas mācīšanā,"Aspirācijas parādība ir cieši saistīta ar angļu valodas izrunu, tādēļ izpētei kā mācīt aspirāciju ar datora palīdzību ir liela nozīme. Pētījuma mērķis bija izstrādāt uz tehnoloģijām balstītus vingrinājumus, kas varētu palīdzēt mācīt studentiem angļu valodas līdzskaņu aspirācijas aspektus. Teorija par līdzskaņu aspirāciju un valodas apguvi/pasniegšanu ar datoru palīdzību tika izpētīta, kā arī darba gaidā aspirācijas tēma tika pasniegta studentiem izmantojot Audacity programmu. Pētījumā tika izmantota gadījuma metode. Pētījuma rezultāti atklāja, ka studenti izrunāja  /p, t, k / fonēmas aspirēti pēc Audacity programmatūras izmantošanas viņu apmācībā. Darba gaitā tika secināts, ka datortehnoloģiju izmantošana fonētikas un fonoloģijas kursa laikā ir lietderīga.",0
984,Latvijas piekrastes pašvaldību attīstības stratēģijas un to ietekme uz Baltijas jūras vides aizsardzību,"Šī pētījuma mērķis ir analizēt 17 piekrastes pašvaldību ( pilsētas: Jūrmala, Liepāja, Rīga, Ventspils un 13 novada pašvaldību : Carnikavas, Dundagas, Engures, Grobiņas, Limbažu, Mērsraga, Nīcas, Rojas, Rucavas, Salacgrīvas, Saulkrastu un Ventspils) attīstības stratēģijas, tā kā šīs pašvaldības var tiešā mērā ietekmēt piekrasti un jūru. Lai pārbaudītu izvirzīto hipotēzi – piekrastes pašvaldību attīstības stratēģijas ir fokusētas uz prioritātēm ,kurām ir potenciāls nodarīt kaitējumu Baltijas jūras videi – tika pielietotas kvalitatīvās, kvantitatīvās, aprakstošās un salīdzinošās metodes.Izstrādājot maģistra darbu, tika secināts, ka piekrastes pašvaldību attīstības stratēģijās vides jautājumi, īpaši tie, kas tiek uzskatīti par svarīgiem starptautisko organizāciju kontekstā, ir maz vai vispār nav pieminēti. Turpmāk tiek secināts, ka piekrastes pašvaldību attīstības stratēģijas tiešām fokusējas uz prioritātēm, kurām ir potenciāls nodarīt kaitējumu Baltijas jūras videi.",0
985,Slāvu fantāzijas žanrs mūsdienu krievu literatūrā.,"Šis maģistra darbs ir veltīts slāvu fantāzijas žanra pētījumam un to virzieniem mūsdienu krievu literatūrā. Darba mērķis ir noteikt slāvu fantāzijas žanra raksturīgās pazīmes. Darbs sastāv no divām daļām: teorētiskās un praktiskās daļas. Teorētiskajā daļā tiek apskatītas slāvu fantāzijas žanra pazīmes, īpaša uzmanība tiek pievērsta šī žanra esošām klasifikācijām. Praktiskajā daļā analizēti slāvu fantāzijas apakšžanri mūsdienu rakstnieku darbos, tiek atklāti arī to atšķirīgās funkcijas. Darbs ietver izmantotās literatūras sarakstu.  Šis pētījums var būt noderīgs filologiem, literatūrzinātniekiem, kulturologiem , kuri nodarbojas ar slāvu fantāzijas žanram pētīšanu, kā arī visām citām ieinteresētajām pusēm.",0
986,Argumentācijas lietojums vēlēšanu kampaņās,"Šis darbs ir veltīts ASV prezidenta amata kandidāta  politisko runu izpētei, kas teiktas dažādos priekšvēlēšanu periodos. Darbs akcentē runu argumentācijas funkcijas izpēti, īpaši pievēršoties to lingvistiskajiem un pragmatiskajiem aspektiem. Darba mērķis ir izpētīt atšķirības ilokūcijas runas aktu pielietojumā, kas saistīti ar argumentācijas funkcijas īstenošanu. Darbā izmantotās pētījumu metodes ir diskursa analīze. Iegūtie pētījuma rezultāti liecina, ka priekšvēlēšanu runas, kas teiktas dažādos periodos, atšķiras no pragmatikas viedokļa, bet valodas lietojums runās ir identisks. Darba secinājumi ir šādi: pirmajā pirmsvēlēšanu periodā teiktās runas ir orientētas uz prezidenta amata kandidātu. Otrajā pirmsvēlēšanu periodā teiktās runas ir vairāk orientētas uz tautu. Šis pētījums var tikt izmantots citu politiķu teikto runu analīzei.",0
987,"Bērnu literatūra ""atkušņa"" sākumā (laikraksta ""Sovetskaja molodjož"" materiāli, 1953.-1955. gadi).","Šis pētījums ir vēltīts bērnu daiļliteratūras analīzei laikrakstā «Sovetskaja Molodjož» laika posmā no 1953. līdz 1955. gadam. Darbā ir pētītas un analizētas periodiskā izdevuma īpatnības rakstos, kuru mērķauditorija ir bērni. Pētījumā tiek izskatītas arī problēmas, kuras saistītas ar «atkušņa» perioda sākuma literatūru.  Darba praktiskajai daļai tika izmantoti 1953.-1955. gadu laikraksta «Sovetskaja Molodjož» raksti.   Darbu var izmantot periodisko izdevumu daiļliteratūras un tās vēstures pētnieki un visi interesenti.",0
988,Monoizrāde kā individuālās narācijas forma Latvijas postpadomju teātrī,". Maģistra darbā „Monoizrāde kā individuālās narācijas forma Latvijas postpadomju teātrī” aplūkots monoizrādes fenomens, kam Latvijas teātra teorētiķi nav pievērsuši plašu uzmanību. Monoizrāde 21.gs. Latvijas teātrī līdz ar stāstu stāstīšanas prakses attīstību, ievērojot stāsta kā personiski izjustas pieredzes individuālo un subjektīvo raksturu, iegūst jaunas kvalitātes, dibinot dialoģiskas attiecības ar auditoriju. Solo priekšnesums veicina uzticības pilnu attiecību veidošanu starp izpildītāju un auditoriju, atklājoties aktiera personībai. Kaut arī monoizrādes dramaturģisko pamatu veido monologs, auditorija tiek iesaistīta skatuviskajās norisēs – gan fiziski, gan garīgi, kur izpildītajos tekstos galvenā nozīme piešķirta to personiskai iedarbībai (liecības, pārliecība, atmiņas). Minētais kopumā sekmē izrādes kā procesa funkcionēšanu, kas to sarado ar postdramatiskā teātra tradīciju. Atklājoties aktiera personībai, rodas jautājums par tās autentisku izpausmi, proti, cik autobiogrāfiska ir skatuves figūra, kādas ir attiecības starp iemiesojamo tēlu un aktiera paštēlu, kā izrādes recepciju ietekmē kontekstuāli apstākļi jeb aktiera personība.",0
989,Slavinājuma konstruējums Plīnija Jaunākā darbā “Panegyricus ad Traianum”,"Grīnberga J. Slavinājums konstruējums Plīnija Jaunākā darbā: „Panegyricus ad Traianum”: bakalaura darbs. Rīga: LU, 2016. 52 lpp., 59.bibl. nos.  Šī darba mērķis ir izpētīt, kā tiek īstenots slavinājuma konstruējums Plīnija Jaunākā Panegīrikā. Darba uzdevumi: apzinot tulkojumus un oriģināltekstu, izanalizēt un novērtēt kompozicionālo un leksisko materiālu, kas darbā tiek plaši izmantots dažādās kategorijās. Iegūstot priekšstatu par slavinājuma nozīmi, uzbūvi un izpratni retorikas teorijas kontekstā. Teorētiskajā daļā apskatīta retorikas teorija epideiktiskās runas kontekstā un leksiski semantiskā lauka teorija, bet praktiskā daļa balstīta slavinājuma runas analīzē.  Apkopojot rezultātus, ir secināts, ka Plīnijs savu runu ir balstījis slavinājuma – nopēluma pretstatījumā, izmantojot epideiktiskai retorikai raksturīgās iezīmes.",0
990,Birokrātismi sabiedriskajā saziņā,"Darbs pēta birokrātismus sabiedriskajā saziņā. Darba mērķis ir izpētīt, kā veidojas nozīme Eiropas Savienības (ES) diskursā un atklāt vissarežģītākos aspektus priekš tiem valodas lietotājiem, kam angļu valoda nav dzimtā. Šī darba loks ir sašaurināts līdz vienam programmas Horizon 2015 dokumentam, un visi piemēri šajā darbā ir ņemti no iepriekšminētā dokumenta. Pētnieciskā metode ir diskursa analīze. Autore pieradīja ka zināmas birokrātismu pazīmes, kā īpašības vārdi un modalitāte, var rādīt dokumentā neskaidrību . Šī darba rezultāti ir piemēru, paskaidrojumu un rekomendāciju kopsavilkums, kas varētu palīdzēt strādāt ar neskaidras valodas gadījumiem un ES dokumentācijas praktisks pētījums, kurā tiek analizēti atlasīti neskaidras valodas piemēri. Darba saturs varētu noderēt visiem, kas ir ieinteresēti vai kas strādā ar ES dokumentāciju.",0
991,Silvijas Plātas dzejoļu krājuma analīze,"Pētījums Silvijas Plātas dzejoļu krājuma strukturālistiska analīze tapis ar nolūku analizēt Silvijas Plātas dzeju izmantojot Jūrija Lotmana strukturālo analīzes metodi un apsvērt dzejas sastāva, vienotības, ritma un pantmēra ziņā, kā arī atrast tēlāinus izteiksmes līdzekļus, noteikt to veidus un funkcijas dzejoļos. Pētījums atklāj, ka Lotmana metode ir piemērojama Silvijas Plātas dzejas analīzei un demonstrē kā atrastie tēlāinie izteiksmes līdzekļi tiek izmantoti saistībā ar nāves un bērna piedzimšanas tematiem.",0
992,Britu un amerikāņu angļu valodas krājuma lietojums  publikācijās tiešsaistē,"Mūsdienās internets ir kļuvis par neatņemamu daļu cilvēkā dzīvē, tāpēc arī ir kļuvusi lasīšana tiešsaistē. Tā rezultātā cilvēki apstrādā daudz informācijas tīmeklī, ikdienā lasot blogus, komentārus par sociālo mediju, avīžu rakstiem vai ziņām uz dažādām tēmām, tostarp politikā, ekonomikā, sociālajos jaunumos, medicīnā, izklaidēs, sportā, biznesā un citām tēmām. Teorētiskie rezultāti liecina, ka pastāv atšķirības starp amerikāņu angļu un britu angļu valodas variācijām, piemēram, gramatikā, vārdu krājumā un pareizrakstībā. Kā arī teorētiskā daļa ietver diskusiju par tīmekļa krājumu. Frekvenču analīze un kvalitatīvā analīze tika izmantota kā galvenās izpētes metodes. Empīriskā daļa koncentrējas uz nepieciešamu datu iegūšanu un sniedz autora pētījumu analīzi. Šī pētījuma rezultāti liecina, ka britu angļu un amerikāņu angļu vārdi tiek izmantoti amerikāņu un angļu laikrakstos tiešsaistē.",0
993,Banku sistēma islāmā: ticība pret peļņu,"Darba tēma, “Banku sistēma islāmā: reliģija pret peļņu”, nav zaudējusi savu aktualitāti. Laika gaitā ekonomikas teorijai saplūstot ar islāma ētiku, musulmaņu vidū radusies dilemma –  vai veidot pašiem savu banku sistēmu balstītu uz islāma ētikas standartiem vai pārņemt uz klasisko ekonomikas teoriju balstīto peļņas gūšanai. Ņemot vērā politisko situāciju Tuvajos Austrumos un Ziemeļāfrikā, iespējamā islāmticīgo bēgļu masveida nonākšana Latvijā kļūst aizvien reālāka. Šāda scenārija gadījumā Latvijas finanšu sektors var mainīties, gan paverot jaunas peļņas iespējas, gan pieprasot izmaiņas uzņēmējdarbības saglabāšanai. Pētījuma mērķis ir sniegt lasītājam ieskatu islāmiskās pasaules finanšu sistēmā un par to pastāvošajos viedokļos. Lai mērķi sasniegtu, tiek pētīta dažādu autoru literatūra par ekonomikas un islāma ētikas tēmām, apskatīta islāmiskā finanšu tirgus situācija, vērotas islāmisko finanšu instrumentu izmaiņas un analizētas to tendences. Par pētījuma hipotēzi izvirzīta: ja salīdzina islāmiskos finanšu instrumentus ar tradicionālajiem, atšķirības starp tiem nav būtiskas Pētījums sastāv no trīs nodaļām. Pirmajā nodaļā tiek apskatīta islāmiskās finanšu sistēmas vēsturiskā attīstība. Otrajā nodaļā tiek pievērsta uzmanība islāmiskās finanšu sistēmas produktiem un to atšķirībām no Eiropā izmantotajiem. Trešajā nodaļā tiek pētīts ribā jēdziens, kurš ir galvenais iemesls atšķirīgas finanšu sistēmas izveidošanai.",0
994,Modālie darbības vārdi un vārdkopas biznesa runās,"Uzņēmējdarbības nozares speciālisti apzinās, cik lielu lomu vienkāršas un saprotamas ziņas nosūtīšanai klausītājiem spēlē precīzs valodas pielietojums. Šis bakalaura darbs apskata modālo darbības vārdu lietojumu vairāku galveno izpilddirektoru biznesa runās. Darba mērķis bija noteikt biznesa runās izmantotos modālos darbības vārdus, kā arī noteikt izmantotos modalitātes veidus un modālo vārdu nozīmes. Diskursa analīze tika izvēlēta par pētījuma metodi un tā tika īstenota no kvantitatīvās un kvalitatīvās perspektīvas. Rezultāti rāda, ka modālie darbības vārdi ir bieži izmantoti biznesa runās, taču modālo darbības vārdu izvēle ir atkarīga no runas temata un mērķa, tādēļ daži modālie darbības vārdi ir vairāk izmantoti kā citi. Pētījuma rezultāti var tikt izmantoti tālākai izpētes veikšanai pētot efektīvu modālo darbības vārdu pielietojumu biznesa runās.",0
995,Krāpniecības apzīmējumu etimoloģiskā analīze,"Bakalaura darbā tiek pētīta krāpniecību apzīmējošo terminu izcelsme angļu valodā. Pētījuma mērķis ir izpētīt ar krāpniecību saistīto terminu veidošanos un izcelsmi, lai atklātu vispārīgās tendences juridiskās terminoloģijas attīstībā. Darbā izmantotās pētniecības metodes iekļauj valodas pārmaiņu, juridiskās angļu valodas attīstības vēstures, krāpniecības vēstures un veidu izpēti, kā arī izvēlēto terminu analīzi pielietojot kvantitatīvo un kvalitatīvo metožu apvienojumu. Pētījuma teorētiskajā daļā raksturota vēsturiskās lingvistikas un etimoloģijas nozare, krāpniecība un juridiskā terminoloģija un tās attīstība.  Pētījums aptver trīsdesmit krāpniecību apzīmējošus terminus, kuriem analizēta to etimoloģiskā izcelsme. Pētījuma rezultāti liecina, ka lielākā daļa no terminiem ir cēlušies no Latīņu valodas, apstiprinot izvirzīto hipotēzi.",0
996,Darbības vārdu savienojumi ar postpozīcijām rakstos par ekonomiku,"Raksti par ekonomiku var saturēt bagātinātu un tajā pašā laikā, sarežģītu valodas lietojumu, turpretim, darbības vārdi ar postpozīcijām ir veidoti, lai valodu padarītu viegli lietojamu un saprotamu. Šī bakalaura darba tēma ir darbības vārdi ar postpozīcijām rakstos par ekonomiku.  Šī darba galvenais mēķis ir noteikt kāda tipa un cik bieži darbības vārdi ar postpopzīcijām ir izmantoti rakstos par ekonomiku. Šis pētījums veikts analizējot teoriju par dabrības vārdu ar postpozīcijām lietojumu, kā arī to lietošanas biežumu rakstos par ekonomiku. Praktiskās daļas pamatā ir 20 raksti no tiešsaitē aplūkotajiem ziņu avotiem: Reuters, Guardian, Telegraph, BBC.  Pētījuma rezultāti pierādīja, ka darbības vārdi ar postpozīcijām visbiežāk ir izmantoti rakstos no BBC, kā arī visbiežāk izmantotais darbības vārds ar postpozīciju pēc semantikas kritērija ir darbības vārds ar postpozīciju kam piemīt pilnīgi idiomātiska nozīme. Var apgalvot, ka iegūtie pētījuma dati liecina: darbības vārdi ar postpozīcijām rakstos par ekonomiku ir izmantoti, lai piesaistītu uzmanību un padarītu teksta valodu ekspresīvāku.",0
997,Multilingvālisma tipi studentu diskursā,"Šajā bakalaura darbā tiek pētīti multilingvālisma tipi studentu diskursā. Multilingvālisms ir spēja komunicēt divās vai vairākās valodās. Šī bakalaura darba mērķis ir noskaidrot, kādi ir multilingvālisma un koda maiņas tipi, kā arī, vai malajiešu studenti izmanto koda maiņu savā diskursā. Papildus tiek noskaidrots, kuru valodu vārdus malajiešu studenti izmanto savā diskursā. Pētījumā tiek izmantotas divas metodes: diskursa analīze un cilvēku aptaujāšana. Šo metožu izmantošana palīdz iegūt ziņas par viņu saskarsmi ar vairākām valodām, kā arī  analizēt iegūtos  rezultātus un salīdzināt tos ar citu autoru iegūtajiem rezultātiem. Kvantitatīvā pētījuma rezultāti liecina, ka visi aptaujātie ir angļu valodas lietpratēji, bet tikai dažiem no viņiem angļu valoda ir dzimtā valoda. Neskatoties uz to, lielākā daļa cilvēku izvēlās komunicēt ar citiem indivīdiem angļu valodā nevis kādā citā valodā. Otrā visvairāk izmantotā valoda starp aptaujātajiem ir ķīniešu valoda (viens vai vairāki dialekti), bet malajiešu valoda ierindojas trešajā vietā. Kopumā aptaujas dalībnieki spēj komunicēt sākot no divām līdz pat astoņām valodām. Kvalitatīvā pētījuma rezultāti liecina, ka Malaizijas studenti dod priekšroku malajiešu valodas aizguvumiem savā runā, jo divas trešdaļas no novērotajiem vārdiem  ir aizgūti no malajiešu valodas un tikai viena trešdaļa no vārdiem ir aizgūta no ķīniešu valodas.",0
998,Pārliecinošas valodas lietojums rakstos par finansēm,"Pētījuma darba mērķis ir izpētīt ar finansēm saistītu rakstu autoru lietotās pārliecinošas valodas metodes un noskaidrot, ar kādu mērķi šīs metodes tiek lietotas. Kā pētījuma metodes, lai sasniegtu pētījuma mērķi, tika izvēlētas publicēto avotu salīdzinošā analīze un teksta analīze. Pētījuma rezultāti parāda, ka redakcijas viedokļa un viedokļa rakstu autori, kas raksta par eiro valūtu, galvenokārt lieto pārspīlējumus (28%), emocionālu valodu (19%), pierādījumus (12%), metaforas (9%) un kritiku (8%). Pārliecinošas valodas mērķis ir piesaistīt lasītāju uzmanību apspriestajam tematam, radīt lasītāja prātā noteiktas pozitīvas vai negatīvas domas par apspriestajiem tematiem un pārliecināt lasītājus ieņemt autora nostāju.",0
999,Pārliecināšana kā valodas paņēmiens ādas kopšanas produktu reklāmās,"Agrāk pētnieki vairāk pievērsuši uzmanību psiholoģisko emociju radītajiem efektiem reklāmā, taču pētījumi, par valodas līdzekļu lietojumu pārliecināšanās nolūkā, nav izsmeļoši. Lai sekmīgi izstrādātu šo bakalaura darbu, bija nepieciešams pārskatīt iepriekšējo autoru veiktos pētījumus, tādus kā  Džeksona un Stokvela (1988) (Jackson and Stockwell), Batija (2004) (Bhatia), Kuka (2011) (Cook), Fanestokas (2011) (Fahnestock), O Kēfes (2002) (O’Keefe), Grīna (2011) (Green) un citus. Šī bakalaura darba mērķis ir pētīt valodas līdzekļus, kurus, pārliecināšanas nolūkā, izmanto pret novecošanās ādas kopšanas produktu reklāmās, un noteikt šo valodas līdzekļu lietošanas atšķirības reklāmās, kas domātas vīriešiem un sievietēm. Lai sasniegtu šo mērķi, tika izpētītas 100 pret novecošanās ādas kopšanas produktu reklāmas. Pētījums tika veikts izmantojot gadījuma izpēti kā pētījuma metodi. Pētījuma rezultāti apliecina, ka, pateicoties to komunikatīvajiem mērķiem, kas ir informēt un pārliecināt, reklāmas pieder pie reklamēšanas diskursa žanra. Rezultāti izklāstīja, ka pārliecināšanas funkcija tiek izmantota, lai mainītu pircēja attieksmi, tādejādi panākot, ka pircējs veic atbilstošu darbību un iegādājas konkrēto produktu. Valodas līdzekļi, kas reklāmās lietoti pārliecināšanas nolūkā, ir īpašības vārdi un apstākļa vārdi, piedēkļi, priedēkļi un salikteņi, kā arī trīs valodas mākslinieciskās izteiksmes līdzekļi: metafora, epitets un personifikācija.",0
1000,Teatralitāte Barrija Ansvorta romānos “Moralitē” un “Rubīns viņas nabā”,"Šis bakalaura darbs ir veltīts analīzei starp teātri un reālo dzīvi Barrija Ansvorta romānos Moralitē un Rubīns viņas Nabā. Šī tēma ir svarīga, jo teātris atspoguļo reālās dzīves situācijas, skatītāji var atpazīt sevi varoņos uz skatuves, veikt secinājumus par savu dzīvi. Abi romāni parāda, kā teātra izrādes ietekmē reālus cilvēkus un, iespējams, var izmainīt apstākļus viņu dzīvē, kā arī atklāt patiesību vai ļaunumu pasaulē ārpus teātra. Pētījuma mērķis ir veikt teātra izrāžu un cilvēku lomu dzīvē un uz skatuves analīzi, un parādīt kā teātris ir saistīts ar reālo dzīvi. Pētījumā izmantotas tādas metodes kā teksta analīze, teorija par teātri, viduslaiku lugu veidiem, sociālām lomām un varas attiecībām. Šī pētījuma rezultāti parādīja, ka starp teātri un dzīvi ir spēcīgs starpsavienojums un cilvēki spēlē lomas ne tikai uz skatuves, bet arī  reālajā dzīvē. Secinājums parāda saistību starp teātra izrādēm un varoņu dzīves apstākļiem abos romānos.",0
1001,Neverbālo komunikācijas līdzekļu lietojums lietišķajās prezentācijās,"Šī bakalaura tēma ir neverbālā komunikācija, precīzāk, tādi kinēzikas aspekti kā žesti, ķermeņa pozīcijas un sejas izteiksmes. Šie neverbālās komunikācijas elementi ir analizēti trīs lietišķajās prezentācijās. Žesti, pozīcijas un sejas izteiksmes ir uzskaitītas kopā ar to nozīmi. Saistība starp tiem un  pārliecināšanas efektu arī tikusi analizēta. Pētījuma mērķis bija uzzināt kādi žesti, pozīcijas un sejas izteiksmes tikušas uzmantotas prezentācijās un vai tiem ir saistība ar pārliecināšanu. Pielietotā pētījuma metode ir gadījuma izpēte. Pēc analīzes veikšanas var secināt, ka visbiežāk lietotais kinēzikas elements TESLA automobiļa prezentācijās ir žesti. Žesti, ķermeņa pozīcijas, un sejas izteiksmes rada pārliecināšanas efektu. Atslēgvārdi: neverbālā komunikācija, kinēzika, žesti, pozīcijas, sejas izteiksmes, lietišķās prezentācijas",0
1002,Idiomas rakstos par tirgvedību,"Šīs bakalaura darbs sniedz padziļinātu analīzi par idiomām rakstos par tirgvedību. Lai veiktu pētījumu, kvalitatīvā un kvantitatīvā analīze tika izmantota. Praktiskās daļas rezultāti liecina, ka pārsvarā vienā rakstā ir viena idioma. Lielākā daļa idiomu funkcionē kā darbības vārdi un lietvārdi. Mazāk ir idiomas kas funkcionē kā īpašības vārdi un apstākļa vārdi. Vismazāk idiomu funkcionē kā prievārdi. Korpusa analīze norāda, ka idiomas galvenokārt tiek izmantotas, lai padarītu angļu valodu krāsaināku, bet mazāk parādījās idiomas, kas tiek izmantotas, lai teksts šķistu interesantāks. Mērķis ir veiksmīgi sasniegts. Tālākam pētījumam teorētiskajā daļā ir nepieciešama padziļināta analīze kā atšķiras idiomas un sakāmvārdi. Praktiskajā daļā ir ieteicams analizēt rakstus ne tikai no The Daily Mail un Forbes.",0
1003,"Interaktīvo metožu efektiviāte, mācot angļu valodas gramatiku vidusskolā","Bakalaura darba mērķis ir pierādīt interaktīvo metožu efektivitāti, mācot saliktās tagadnes laiku angļu valodā. Šis pētījums sastāv četrām nodaļām. Pirmajā nodaļā akcentēts angļu valodas gramatikas nozīmīgums un sniegts ieskats gramatikas teorijā. Tiek aprakstītas galvenās iezīmes un atšķirības mutvārdu un rakstveida gramatikā, kā arī minēts, kāpēc angļu valodas gramatika būtu jāmāca un aprakstīta skolotāja loma mācību procesā. Otrajā nodaļā pētītas dažādas angļu valodas gramatikas mācīšanas tehnikas un metodes. Trešajā nodaļā aprakstīti interaktīvie paņēmieni, mācot angļu valodas gramatiku vidusskolā. Bakalaura darba praktiskā daļa ietver eksperimentu. Šī daļa veltīta novadīto stundu aprakstam un to analīzei, kā arī ietverta skolēniem un skolotājiem dotās anketas analīze. Šis pētījums palīdzēja pierādīt to, ka interaktīvās metodes ir efektīvākas un motivējošākas nekā tradicionālās gramatikas mācīšanas metodes, mācot gramatiku vidusskolas skolēniem.",0
1004,Reklāmraksti kā žanrs,"Kopš tā laika, kad tika izveidota pati pirmā reklāma, neskaitāmi uzņēmumi to ir izmantojuši kā galveno instrumentu, lai pievilinātu pircējus un sekmētu savu produktu vai pakalpojumu pārdošanu. Pēdējie gadi gan ir pierādījuši, ka reklāmas bieži vien nesniedz vēlamos rezultātus un ir jāmeklē jauni veidi, kā uzrunāt potenciālos klientus un pārliecināt viņus iegādāties konkrētas preces. Tieši tāpēc reklāmraksti kā reklamēšanās forma kļūst aizvien populārāki, it īpaši veselīgu pārtikas produktu nozarē, un šis hibrīdžanrs ir bijis vairāku pētījumu galvenais objekts. Šī darba mērķis bija izanalizēt žanra makrostruktūru un retoriskās uzbūves modeļus, kas tiek izmantoti, lai īstenotu 30 veselīgu pārtikas produktu reklāmrakstu komunikatīvos mērķus. Literatūras apskata rezultātā iegūtās teorētiskās atziņas ļāva secināt, ka reklāmraksti ir divu atšķirīgu žanru - reklāmas un ziņu raksta - apvienojums un, izmantojot četrus retoriskos posmus, tie realizē šādus komunikatīvos mērķus: informēt un reklamēt produktu vai pakalpojumu. Pētījuma praktiskajā daļā veiktā žanra analīze norādīja uz to, ka vēl aizvien nav izveidots vienots reklāmrakstu retoriskās uzbūves paraugs, jo daži retoriskie soļi var tikt apvienoti, savukārt citi tiek izpildīti tikai daļēji vai pēc izvēles. Darbā tika secināts, ka reklāmrakstu autori mēdz neievērot vēlamo līdzsvaru starp reklamēšanu un informācijas sniegšanu un liek uzsvaru uz vienu no šīm divām funkcijām. Neskatoties uz to, var pieņemt, ka šīs varētu arī būt tikai veselīgu pārtikas produktu reklamēšanai piemītošās īpatnības.",0
1005,Eponīmu attīstība medicīnas terminoloģijā,"Šajā bakalaura darbā aplūkots eponīmu lietojums medicīnas terminoloģijā. Darba mērķis bija izpētīt eponīmu tipus un to attīstību laika gaitā. Teorētiskā daļa veido pamatu pētījumam un sniedz informāciju par terminoloģijas attīstību vispār, it īpaši par medicīnas terminoloģiju, populārākajiem tās terminu darināšanas veidiem, kā arī par eponīmiem un to iedalījumu. Pētījums aptver simts nejauši izraudzītus terminus no trim dažādām medicīnas eponīmu vārdnīcām un to analīzi, kā arī informāciju par šo terminu izcelsmi un darināšanas metodi. Par pētījuma metodēm tika izraudzītas teorētisko resursu analīze un jauktā tipa metode. Pētījumā tika atklāts, ka visbiežāk sastopamais eponīmu tips medicīnas terminoloģijā ir darināts tā atklājēja vārdā.",0
1006,Interaktīvās prozas lasītāju – spēlētāju kategoriju analīze,"Interaktīvā proza un tās lasītājs-spēlētājs ir samērā jauna tehnokultūras parādība, tāpēc līdz šim maz pētīta. Bakalaura darbā analizēta sešpadsmit lasītāju-spēlētāju identificēšanās ar interaktīvās prozas Viņa Majestātes kuģis “Straujais” autoru vai varoni ar mērķi noteikt sakarību starp lasītāju-spēlētāju identificēšanās tipu un viņu dzimumu, vecumu un interesēm saistībā ar datorspēlēm un literatūru. Lielākā daļa lasītāju-spēlētāju biežāk ir identificējušies ar interaktīvās prozas varoni, savukārt viena vecākās paaudzes lasītāja ar interesi par literatūru galvenokārt ir identificējusies ar interaktīvās prozas autoru.",0
1007,Grafiskais romāns kā īpaša stāstījuma forma Nataniēla Vesta darbā “Siseņu diena”,"Šajā pētnieciskajā darbā tiek aplūkoti veidi kā detalizēti apraksti, jauna pieeja linearitātei un stāstījuma paņēmieni, proti, sadrumstalotība, montāža un vārdu izlaidums, jeb elipse, rada vizualitātes un gleznainības iespaidu modernista tekstā. Nataniēla Vesta romāns „Siseņu diena” ir piemērs tendencei iztēloties, ka teksta radīšanas paņēmienu izraisītie grafiskie efekti, modernisma literatūrā, veido novatorisku vizuāli-tekstuālu stāstījuma veidu, proti, tādu, kurš līdzinās filmai. Pētījuma mērķis ir noteikt kā romāna gleznainība palīdz autoram radīt jaunu stāstījuma veidu. Pētījumā iegūtie rezultāti var tik izmantoti tālākai literārā modernisma vēstures, kā arī Nataniēla Vesta modernista eksperimentu ar stāstījuma veidiem izpētei. Pētījums tika veikts ar detalizētas literārās analīzes palīdzību, kura tika realizēta no naratoloģiska skatupunkta. Pētījuma rezultāti liecina, ka veids kā Nataniēls Vests stāsta stāstu sevī ietver vārdu un fotogrāfiju netradicionālu pielietojumu. Autors veido stāstu tā, lai tas tiktu uztverts trīs dimensijās. Dimensijas ir radītas pateicoties lasītāja vēlmei atgriezties pie jau iepazītām idejām un turpināt to izpēti.",0
1008,Modālo darbības vārdu un tiem pielīdzināmo vārdu un frāžu  lietojums laikrakstā „The Guardian”,"Modālo darbības vārdu un tiem pielīdzināmo vārdu un frāžū lietojums laikrasta rakstos var atklāt rakstnieka attieksmi un viedokli pret paziņotiem faktiem. Šī bakalaura darba mērķis ir analizēt modālo darbības vārduun tiem pielīdzināmo vārdu un frāžū lietojumu laikrakstā „The Guardian”. Metode, kas tika izmantota darbā ir kvantitatīvā un kvalitatīvā analīze. Praktiskā daļa ir balstīta uz 15 rakstu analīzi, kas bija ņemti no laikraksta “The Guardian”. Rezultāti parādīja, ka modālie darbības vārdi, kā arī citi pielīdznināmie vārdi, tiek bieži izmantoti, un tiem irdažādas nozīmes tekstā. Tika konstatēts, ka visbiežāk izmantotie modālie darbības vārdi ir will, would and could. Modālie darbības vārdi will un wouldir izmantoti, lai izteiktu prognozes nozīmi, balstoties uz faktiem, kasir zināmi rakstītājam, turpretī could izsaka iespējas nozīmi.",0
1009,Ar probāciju saistītās terminoloģijas pārnese no angļu valodas latviešu valodā,"Bakalaura darbs veltīts terminoloģijas pārneses problēmu izpētei no angļu valodas latviešu valodā ar probāciju saistītajā jomā. Pētniecības darba mērķis ir izpētīt terminoloģijas pārneses veidus, tendences, analizēt terminoloģijas ekvivalences jautājumus probācijas jomā, kā arī ieteikt ar probāciju saistītās terminoloģijas ekvivalentus latviešu valodā. Teorētisko avotu un terminu analīzei izmantota kvalitatīvā datu analīzes apkopošanas metode. Šī pētījuma rezultāti var būt noderīgi ar probāciju saistītās terminoloģijas attīstībai un probācijas darbinieku apmācībai.",0
1010,"Postmodernisma estētiskā struktūra Daniela Kēlmana romānā ""Pasaules mērīšana""","Šis bakalaura darbs ietver sevī pētījumus saistībā ar postmodernismu un kā tas tiek izpausts Daniela Kēlmana romānā „Pasaules Mērīšana” (2005). Vispirms tika precizēts postmodernisma jēdziens un izceltas tā noteicošās pazīmes, lai tās varētu turpmākā darbā ar romānu pielietot un būtu iespējams noteikt, vai tas ir postmoderns darbs vai nav. Tālāk tiek norādīta informācija par pašu autoru, viņa viedokļi par romānu un savu darbu, kā arī fragmenti no citiem darbiem, kas vairāk nodarbojās ar paša autora pētīšanu. Tālāk seko mazs romāna kopsavilkums un vairāku postmoderno pazīmju iedalījums, kuras ir sastopamas romānā. Ar darba sastādīšanu esmu nonācis pie atziņas, ka postmodernisms nav gluži uztverams kā žanrs, kuram ir noteikti kritēriji, kas jāaizpilda, bet gan kā metode, kura var tikt pielietota novecojošo simbolu attēlošanai un ko ar kāda veida tā simbola apstrādi var panākt. Saistībā ar pašu romānu esmu secinājis, ka, pateicoties interesantajam rakststilam un aprakstītajai tēmai, autoram ir izdevies izveidot pietiekami lielus apjomus metafikcionalitātes, intertekstualitātes un ironijas, lai romānu varētu atzīt par postmodernu.",0
1011,Primārās un sekundārās modelēšanas sistēmas dzejas tekstos: Mihaila Lotmana teorētiskās pieejas piemērošana,"Saskaņā ar Tartu-Maskavas semiotikas skolas idejām, dabiskā valoda veido primāro modelēšanas sistēmu, uz kuras pamata tiek konstruētas augstāka līmeņa kultūras sistēmas (sekundārās modelēšanas sistēmas). Mihails Lotmans ir pārskatījis klasisko modelēšanas teoriju, un saskaņā ar viņa piedāvāto teoriju primārās un sekundārās modelēšanas sistēmas ir relatīvas viena pret otru, un tajās jēdziens „valoda” tiek šķirts no jēdziena „semiotikas sistēma”. Esošā pētījuma mērķis ir piemērot semiotikas metodes, balstītas uz Mihaila Lotmana izveidotās struktūras, Eiropas un Āfrikas mītiski reliģiskajām modelēšanas sistēmām Nigērijas dzejnieka Kristofera Okigbo darbos. Pētījuma rezultāti rāda, ka šī struktūra nodrošina saskaņotu modeli, lai izprastu dažus semiotikas mehānismus, ar kuru palīdzību darbojas Okigbo dzeja.",0
1012,"Mākslinieciskā telpa un laiks A. Hermaņa monoizrādē „Brodskijs/Barišnikovs""","Bakalaura darbs ir centiens zinātniski apjēgt laika aspektu Alvja Hermaņa monoizrādē ”Brodskis/Barišņikovs” un tā ciešo saistību ar telpu un pamatmotīviem. Šis kultūras notikums pirmreiz guva skatītāju atzinību 2015. gada rudenī Jaunajā Rīgas teātrī un plāno atgriezties šī gada augustā. Pateicoties savai eklektiskai dabai (drāmas, dzejas un baleta apvienojumam) un monoizrādes specifikai, ka arī mūsdienu aktualitātei „Brodskis/Barišņikovs” rada grutības analīzē un spēj izraisīt ne tikai žurnālistu vai teātra cienītāju, bet arī filologu interesi",0
1013,Atšķirības starp mūsdienu ikdienas kultūru Vācijā un Latvijā,"Bakalaura darba nosaukums ir ""Ikdienas kultūras atšķirības starp Latviju un Vāciju» Bakalaura darbs pēta ikdienas kultūras aspektus un visu kas ir saistīts ar šo terminu. Bakalaura darbs atklāj arī vēsturiskos un kultūras aspektus, kuras tagad ietekme uz ikdienas kultūru Latvijā. Ir svarīgi zināt, no kurienes atnāca tradīcijās un svētki, un kā tos svin šodien. Ir svarīgi zināt, kādi aspekti ikdienā vairs neskaitās kā atšķirība dažādās kultūrās. Šobrīd, globalizācijas process noved pie tautu un to kultūru apvienošanas. Pamatojoties uz kultūras apmaiņu un tiešajiem kontaktiem starp cilvēkiem notiek globalizācijas procesa paātrinājums. Praktiskā daļā tiek ietverts salīdzinājums un analīze starp ikdienas kultūrās Latvijā un Vācijā. Darba izmantots salīdzināšanas metodi un divu kultūru analīzi, kā arī vācu ikdienas kultūras integrācijas personīgo pieredzi, tas nozīmē ikdienas kultūras izpētījums no iekšpuses. Bakalaura darba rezultāti liecina, ka Vācijas ikdienas kultūra ietekmēja arī uz latviešu ikdienas kultūras dzīvi. Latvijas kultūra un Vācijā kultūra ir daudz kas kopīgs un savukārt abiem pastāv atšķirīgi aspekti.",0
1014,Retorika ārsta-pacienta komunikācijā,"Maģistra darba “Retorika ārsta-pacienta komunikācijā” pētījums parāda, kā ārsta un pacienta asimetriskās varas attiecības iespējams saglabāt vai mainīt sarunas kontekstā, izmantojot retoriku. Pētījums tiek veikts noteiktā bērnu slimnīcā Rīgā, koncetrējoties konkrēti uz anesteziologu un alergologu konsultācijām. Pētījuma mērķis is raksturot kā ārsti izmanto retoriskus paņēmienus, kā naratīvus un mākslinieciskās izteiksmes līdzekļus, savā komunikācijā ar pacientiem un viņu aizgādņiem, veltot īpašu uzmanību kādiem mērķiem tas tiek darīts un kā tas ietekmē varas attiecību dinamiku. Darbs parāda anesteziologi izmanto naratīva dramatizāciju, lai maigā formātā pārliecinātu pacientu sadarboties. Savukārt alergologu konsultācijās simetriju iespējams panākt kopīgi konstruējot diagnozi, izmantojot stāstus.",0
1015,Vai informācijas patēriņa modeļi ir pielietojami etnogrāfiskā pētījumā? Mainīgs habitus jauno mediju ērā,"Ņemot vērā, ka informācijas lietošanas process kļūst arvien aktuālāgs akadēmiskā un politiskā kotenstā, es piedāvāju analizēt šo jautājumu kontekstuāli, balstoties uz Burdjē (Bourdieu) habitus konceptu. Lietojot auto-etnogrāfiju, līdzdalīgo novērojumu, daļēji strukturētās intervijas un eksperimentālu vizuālo metodi, es parādu, ka habitus un tehnoloģijas ir labs sākumpunkts šāda veida pētījumiem, atklājot veidus, kā indivīdi izprot informācijas konceptu, konstruē mediju telpu ap sevi; spēj lietot informāciju stratēģiski, bet tajā pašā laikā rīkojas arī pus-automātiski un neapzināti. Taču kopējās sociālās ekspektācijas un nomācoši lielas informācijas apjoms noved indivīdus pie speciālām izvairīšanās stratēģijām, ko es saskatu kā habitus izmaiņu laikā.",0
1016,Latviešu leksikas struktūra J. Rītera “Lietuviski-latviskā vārdnīcā” (1929),"Bakalaura darba tēma ir Latviešu leksikas struktūra J. Rītera „Lietuviski–latviskā vārdnīcā“ (1929). Darba autore: Gorkija-Gelsberga J., Rīga – 2016. Bakalaura darba mērķis ir izpētīt un raksturot latviešu leksikas struktūru J. Rītera „Lietuviski–latviskā vārdnīcā“ (1929). Lai mērķi sasniegtu, izvirzīti šādi uzdevumi: 1.Apkopot bakalaura darbam atbilstošu teorētisko literatūru; 2.Pamatojoties uz teorētisko daļu, izvēlēties kritērijus, pēc kuriem veikt praktisko analīzi 3.Veikt praktisko analīzi un izdarīt secinājumus. J. Rītera „Lietuviski–latviskā vārdnīcā“ (1929) ir izmaiņas rakstībā, latviešu leksikas daļā atrodami apvidvārdi.  Darbs sastāv no trijām nodaļām. Divas nodaļas ir teorētiskā daļa, viena nodaļa – praktiskā daļa.",0
1017,"Bēgļu problēma Latvijā un Igaunijā – rīcībpolitika, attieksme, reakcija","Maģistra darbs “Bēgļu problēma Latvijā un Igaunijā – rīcībpolitika, attieksme un reakcija” pieskaras visai aktuālai tēmai mūsdienu Eiropas dzīvē – bēgļu krīzei un tās izraisītai reakcijai divās Baltijas valstīs – Igaunijā un Latvijā.  Šajā darbā īpaša uzmanība ir veltīta jēdzienu “bēgļi” un “migranti” diskursam gan Latvijas un Igaunijas valstu vēsturē, gan karam Sīrijā un šo divu valstu valdību attieksmei pret ES krīzes jautājuma risināšanu. Taču, pati svarīgākā pētījumu daļa ir veltīta Latvijas un Igaunijas iedzīvotāju attieksmes analīzei jautājumam par bēgļu uzņemšanu. Tika aptaujāti 1028 Latvijas un 1010 Igaunijas iedzīvotāji. Aptauja tika sagatavota un izplatīta virtuāli laikā no 2015. gada decembra līdz 2016. gada aprīlim. Šie dati ir svarīga maģistra darba pētījuma daļa.  Atslēgas vārdi: bēgļi, migranti, Sīrija, pilsoņu karš, Latvija, Igaunija, nepilsoņi, attieksme",0
1018,"Sievietes ikdienības tēls žurnāla ""Lilit"" materiālos: pragmatiskais aspekts .",":  Diāna Kelehsašvili   Sievietes ikdienības tēls žurnāla ""Lilit"" materiālos: pragmatiskais aspekts. Maģistra darbs. – Rīga, 2016. – 60 lpp.  Pētījums veltīts mediju diskursa analīzei. Autora uzmanības centrā-mūsdienu sievietes tēls, kurš modelē glancēto sieviešu žurnālu. Pētījums balstīts uz ikdienišķo bāzes konceptu lingvo-pragmatisko analīzi. Pētījuma mērķis – Latvijas iedzīvotāju vērtību un interešu atklāšana. Pētījuma materiāls-publikācijas žurnālā ""Lilit"" par ēdienu un apģērbu.   Darbs ieteicams filologiem, žurnālistiem, dzimtes pētniekiem, kā arī visiem, kas interesējas par mediju ""glancēto"" žurnālu darbību.  Atslēgvārds: ikdienība, koncepts, sieviete, medija, ""glancētie"" žurnāli.",0
1019,Latvijas lietuviešu identitātes iezīmes valodā un kultūrā (Saldus novadā),"Lietuvieši un latvieši cēlušies no viena etnosa – baltiem, valodu un kultūru saskare veidojusies jau no seniem laikiem un vērojama vēl mūsdienās, līdz ar to autore vēlējās izpētīt Latvijā dzīvojošo lietuviešu saistību ar Lietuvu, noskaidrot, kādēļ lietuvieši ieceļojuši Latvijā un cik plašā skaitā mūsdienās pierobežas teritorijā tiek izmantota lietuviešu valoda.Bakalaura darba mērķis ir noteikt sociolingvistisko (etnolingvistisko) situāciju Saldus novadā, izpētīt Latvijas lietuviešu valodas un kultūras iezīmes sabiedrībā. Pētījuma teorētiskajā daļā ar speciālās literatūras palīdzību tiek aprakstīta statistiskā situācija, cik plašā skaitā un kuros laika posmos Latvijā ieceļojuši lietuvieši. Pētījuma empīriskajā daļā tiek pētītas Latvijas lietuviešu valodas un kultūras iezīmes, kā arī apkopoti rezultāti no respondentu atbildēm izdales anketās. Pētījuma pēdējā daļā, intervējot Latvijas lietuviešu ģimeņu pārstāvjus. Pētījuma nobeigumā iegūtie rezultāti tika apkopoti un veikta to apstrāde. Balstoties uz iegūtajiem rezultātiem, tika izstrādāti secinājumi par pētījumā aprakstītajām problēmām.  Atslēgvārdi: Latvijas lietuvieši, pierobežas teritorija, bilingvāli runātāji, lietuviešu valoda, kultūras mantojums.",0
1020,Ar vēsturi saistītu tekstu tulkošanas īpatnības,"Katrai valstij ir sava, unikāla, vēsture. Faktiski, jebkāds notikums, kas ir noticis kaut iepriekšējā dienā, var tikt uzskatīts par vēsturi. Šis maģistra darbs ir par vēstures tēmu, jeb, precīzāk, tēma ir ar vēsturi saistītu tekstu tulkošanas īpatnības. Maģistra darba mērķis bija noskaidrot un analizēt dažus šāda veida tekstu aspektus, kā, piemēram, kultūras reālijas, kas tos atšķir no citiem tekstiem. Lai to paveiktu, tika izvēlēta grāmata, kurā ir izklāstīta Anglijas, Skotijas, Velsas, Ziemeļīrijas un Īrijas vēsture. Darba analīzei izvēlētā pētniecības metode ir diskursa analīze. Ar šīs metodes palīdzību veiksmīgi tika sasniegts darba mērķis. Analīze atklāj, ka šāda veida tekstos lielā daudzumā sastopamas kultūras reālijas un specifiski īpašvārdi.",0
1021,Ainu cīņa par nacionālo vērtību saglabāšanu: vēsturiskā perspektīva un mūsdienas,"Šīs darba tēma ir “Ainu cīņa par nacionālo vērtību saglabāšanu: vēsturiskā perspektīva un mūsdienas”. Rakstot bakalaura darbu iepazinos ar Japānas lielākajām minoritātēm, un kā ar vienu no tā, arī ar ainiem. Tādēļ šāda darba tēma tika izvēlēta, kā arī tādēļ, ka mūsdienās vēl joprojām valda uzskats, ka Japāna ir homogēna valsts.   Rakstot šo darbu mērķis ir pierādīt, ka Japānā ne tikai pastāv minoritātes, bet arī tauta, kura ir ne tikai minoritāte, bet arī ir tās pamatiedzīvotāji un kuru tiesības gadsimtu gaitā tika apspiestas. Kā arī dziļāk iepazīt šo tautu, par kuru ir zināms tik maz, it īpaši Latvijā.   Darba gaitā iepazinos dziļāk iepazinos ne tikai ar ainu reliģiskajiem uzskatiem, mitoloģiju un tradīcijām dažādās jomās, bet arī to kas ir ticis darīts, lai ainu stāvoklis tiktu uzlabots un tiktu radīta vide, kurā aini var piekopt savas tradīcijas. Pievērsos ne tikai Japānas valdības izdoto likumu un to radīto seku izpētei, bet arī pašu ainu un to organizāciju paveiktajam.   Darbs sastāv no četrām daļām. Pirmā daļa veltīta iepazīstināšanai ar situācijas izmaiņām no ainu ienākšanas brīža līdz mūsdienām, tuvāk pievēršoties reliģijai un tās izpausmēm, ģimenei, apģērbam, izglītības jautājumiem un īsam mūsdienu situācijas apskatam, kā arī ainu tiesības aizsargājošam organizācijām.   Darba otrajā daļā pievērsīšos lokālajām ainu organizācijām un kulturālajām, kā arī mūzikas grupām, jo neskatoties uz to, ka tās darbojas šaurākās jomās, tās arī ir devušas lielu ieguldījumu ainu pašapziņas celšanā un tiesību atgūšanā. Savukārt darba trešajā daļā pievērsīšos lielākajām un ietekmīgākajām ainu organizācijām.   Darba ceturtajā daļā tika apskatītas, izmaiņas kuras ir notikušas ne tikai sabiedrībā un starp indivīdiem, bet arī politikā un masu mēdijos. Kā arī pievērsos iespējamajiem šo izmaiņu cēloņiem.  Šī darba apjoms ir 71 lapaspuse.",0
1022,"Tulkošanas stratēģijas un problēmu risinājumi Žila Legardinjē romānā ""Pilnīgs kukū!""","Maģistra darbs ir pētījums par tulkošanas teorētiskiem un praktiskiem aspektiem, un tulkošanas problēmām franču rakstnieka Žila Legardinjē (Gilles Legardinier) romānā “Pilnīgs kukū!” (Complètement cramé!), kuru tulkojusi maģistra darba autore.  Maģistra darbs sastāv no divām daļām. Pirmajā daļā apskatīta tulkošanas teorija – teksta veidi, stratēģijas, skoposa teorija. Tulkošana tiek uzskatīta par starpkultūru saziņu, un tā ir izaicinājums tulkotājam, kuram vienas kultūras iezīmes jāpārnes citā kultūrā, nezaudējot daiļdarba autora domu, tādēļ apskatīta arī tulkotāja loma. Otrajā daļā analizētas tulkošanas problēmas, izmantojot franču valodnieku Žana Pola Vinē un Žana Darbelnē (Jean-Paul Vinay et Jean Darbelnet) septiņas tulkošanas tehnikas. Ņemot vērā romānā izmantotu stilu, apskatīts arī sarunvalodas stils latviešu valodā.    Apkopojot tulkošanas teoriju un analizējot problēmas, kas radās tulkošanas procesā, tika secināts, ka, tulkojot daiļliteratūru, teorētiskās zināšanas ir svarīgas, un ka visas tulkošanas problēmas nav iespējams pilnībā atrisināt ar vienas teorijas pielietojumu jeb konkrētām tulkošanas tehnikām.",0
1023,Klusuma loma starpkultūru komunikācijas kontekstā (latviešu un japāņu kultūrās),"Maģistra darba nosaukums ir “Klusuma loma starpkultūru komunikācijas kontekstā (latviešu un japāņu kultūrās)”. Šī tēma tika izvēlēta, jo jautājums par klusuma izmantojumu komunikācijā skar gan katru indivīdu atsevišķi, gan visu sabiedrību kopumā. Turklāt līdz šim ir maz pētījumi, kuros analizēts kā klusumu komunikācijā izmanto latvieši un kādu lomu tam piešķir dažādās saziņas situācijās un kas salīdzinātu latviešu un japāņu kultūrai raksturīgās iezīmes un attieksmi pret klusumu, bet šim aspektam ir būtiska loma starpkultūru komunikācijā.   Turklāt klusuma izpēte un izpratne par tā lietojumu ir ne tikai nozīmīgs aspekts un priekšnosacījums veiksmīgai satrpkultūru komunikācijai, bet arī grūts uzdevums, jo visās valodās tas skan vienādi, bet tajā ietvertais vēstījums pat vienas un tās pašas kultūras ietvaros var būtiski atšķirties, atkarībā no saziņas veida un komunikācijas konteksta tam var tikt piešķirtas dažādas, reizēm pat pretrunīgas nozīmes. Tieši klusuma daudzveidīgās izpausmes un tā atšķirīgā uztvere dažādās kultūrās un nozīmīgā ietekme starpkultūru komunikācijas kontekstā, mudināja darba autori pievērsties šīs tēmas padziļinātai izpētei.    Darba mērķis ir izpētīt kā klusums tiek izprasts latviešu un japāņu kultūrās, noskaidrot līdzīgās un atšķirīgās iezīmes klusuma izmantojumam komunikācijas kontekstā, apskatīt un salīdzināt šajā jomā veikto zinātnisko pētījumu rezultātus, kā arī analizēt darba autores veiktajā pētījumā iegūtos rezultātus.   Darbs sastāv no četrām nodaļām un vairākām apakšnodaļām, tajās apkopotā informācija liecina, ka latviešu un japāņu kultūrā klusums tiek izmantots gan kā saziņas veids, kam atkarībā no konteksta tiek piešķirtas daudzpusīgas, reizēm pat pretrunīgas nozīmes, gan kā iespēja, lai izvairītos no nevēlamas komunikācijas un konfliktiem.   Turklāt, lai gan japāņi pieder pie augsta konteksta un kolektīvas kultūras, bet latvieši drīzāk pieskaitāmi pie zema konteksta un individuālas kultūras pārstāvjiem, attieksme pret klusumu šajās kultūrās ir līdzīga, arī empīriskais pētījums pierāda, ka latviešu un japāņu kultūrā klusuma izpratnei un izmantojumam komunikācijā nav novērojamas būtiskas atšķirības. Turklāt pētījumā iegūtā informācija liecina, ka abās iepriekš minētajās kultūrās klusums tiek izmantots gan kā saziņas veids, gan kā iespēja, lai izvairītos no nevēlamas komunikācijas.",0
1024,"Apzinātā pieticība: atsacīšanās, pamatojumi un šķēršļu pārvarēšanas stratēģijas","Arvien vairāk izplatoties patērniecībai, pieaug arī tās kritika gan diskursā, gan rīcībās. Viena no rīcību izpausmēm ir apzinātā pieticība, kuru raksturo atteikšanās no noteiktām patēriņa iespējām, kuru ietekme tiek saskatīta kā negatīva (vides, dzīvnieku un cilvēku kontekstā), vai arī vispārīga patēriņa samazināšana. Šī bakalaura darba tēma ir “Apzinātā pieticība: atsacīšanās, pamatojumi un šķēršļu pārvarēšanas stratēģijas”, tā mērķis ir noskaidrot, kā tiek konceptualizēta atsacīšanās un kādas ir apzinātās pieticības izplatītākās prakses, pamatojumi, šķēršļi un to pārvarēšanas stratēģijas. Pētījumā noskaidrots, ka konkrēto informantu gadījumā pieticība ir apzināta, viņiem svarīgi ir ekoloģiskais, humānais un personīgais pieticības pamatojums. Nozīmīgākie apzinātās pieticības šķēršļi ir saistīti ar infrastrktūru un sabiedrības attieksmi.",0
1025,Tulkotāja profesijas statuss Latvijā,"Līdz šim ir veikts neliels skaits pētījumu par tulkošanas nozari, kuros pētīti tulkotāja profesijas sociālie aspekti, lai novērtētu profesijas statusu Latvijas darba tirgū.  Šī pētījuma mērķis ir iegūt vispārēju informāciju par tulkotāja profesijas statusu Latvijā un noskaidrot, kādi ir tulkotāja profesijas statusu ietekmējošie faktori.  Pētījuma ietvaros divu mēnešu ilgā periodā tika veikta anketēšana, lai noskaidrotu, vai tulkotāja profesija ir zema statusa profesija, kāds ir profesijas prestižs un to, kādi faktori ir ietekmējuši respondentu viedokli par tulkotāja profesijas statusu. Pētījuma mērķauditorija bija Latvijā dzīvojošie tulkotāji (arī latviešu tulkotāji, kas dzīvo ārzemēs) tulkošanas studenti un ar tulkošanu nesaistīti cilvēki. Anketēšanas rezultātā tika saņemtas 316 anketas, bet pētījumam tika izmantotas 314 anketas. Apkopojot anketēšanas rezultātus, tika secināts, ka Latvijā tulkotāja profesiju kopumā sabiedrība vērtē kā zema statusa profesiju (profesijai ir zems prestižs) un galvenie faktori, kas ir ietekmējuši sabiedrisko domu, ir sabiedrības priekšstati par zemu atalgojuma līmeni.",0
1026,Jauniešu itāļu valodas aspekti un lietojums digitālās komunikācijas jomā,"Maģistra darba mērķis ir izpētīt un analizēt galvenās jauniešu itāļu valodas iezīmes digitālās komunikācijas jomā.   Teorētiskā daļa sastāv no sešām nodaļām un sešām apakšnodaļām, kurās tiek aplūkota jauniešu itāļu valodas vēsture, daudzveidība, galvenās īpašības un attīstība. Tāpat tiek apkopotas ziņas par izplatītākajiem jaunvārdiem itāļu valodā pēdējo gadu laikā, kā arī līdzības un atšķirības starp itāļu un franču valodām digitālajā komunikācijā.  Pētījuma veikšanai, izmantojot empīrisko metodi, tika izvēlētas 225 jauniešu rakstītas ziņas sociālajos tīklos, kas tika analizētas un pēcāk sistemātiski sadalītas 20 kategorijās pēc to dažādajām iezīmēm.",0
1027,Tehno-intimitāte mūsdienu Japānas sabiedrībā,"Japāna jau ilgu laiku ir zināma kā zeme, kurā tehnika ieņem nozīmīgu lomu sabiedrības ikdienā. Edo periodā meistari darināja karakuri mehāniskās lelles, kas tiek uzskatītas par robotu priekštečiem. Pēc Edo perioda modernizācijā un robotos Japānas sabiedrība saskatīja atbildi vairākām problēmām, gan ekonomiskās, gan sociālām. Mūsdienās roboti ir blakus cilvēkiem un lēnām kļūst par daļu no sabiedrības. Līdz kā tehnika sāk ieņemt jaunu lomu, sabiedrības attiecības ar to mainās. No utilitārim rīkiem izdzīvošanai, tehnika kļūst par draugu, kompanjonu, kas beigās noved pie tehno-intimitātes izveidošanās. Ar vārdu “intīms” parasti apraksta saikni starp cilvēkiem, bet mūsdienās tas tiek izmantots arī, lai aprakstītu attiecības, kas izveidojas starp tehniku un īpašnieku.  Šajā maģistra darbā tiek apskatīta tehno-intimitātes definīcija, izveidošanās un izpausmes. Lai gan tehno-intimitāte ir redzama dažādās formās, uzmanība ir pievērsta, kā tā izpaužas caur attiecību simulāciju spēlēm un robotiem. Lai vairāk izprastu, kādu iemeslu dēļ japāņiem attiecības ar tehniku ir attīstījušās citādākas, ir apskatīti vairāki faktori, kas ir būtski ietekmējuši Japānas sabiedrības domāšanu un attieksmi pret tehniku kā, piemēram, reliģija, kultūra, modernizācija, populārā kultūra un citi.",0
1028,Leivi Latvijā: mūsdienu liecības,"Bakalaura darba nosaukums ir LEIVI LATVIJĀ: MŪSDIENU LIECĪBAS. Bakalaura daba mērķis ir atrast, kādas liecības apliecina, ka Lejasciema, Dūres, Ilzenes un citu apkārt esošo ciemu teritorijā ir dzīvojuši leivi. Darba pirmajā daļā ir apkopota informācija par pētniekiem, kuri ir pētījuši leivu izloksni, kultūru un paražas. Kā arī neliels vietu apraksts, kurās viņi ir dzīvojuši. Darba otrajā daļā ir apkopotas liecības, kas ir saglabājušās līdz mūsdienām par leiviem. Pētījuma gaitā tika konstatēts, ka līdz mūsdienām ir saglabājušies vietu nosaukumi, kuri ir atvasināti no igauņu izloksnes. Vēl arī ir vietas, kuras kādreiz apdzīvoja leivi, bet tagad – latvieši. Mūsdienās ir tikai daži veci cilvēki, kuri var pastāstīt nedaudz par igauņu tautu, kas ir dzīvojusi Ziemeļvidzemē.",0
1029,Jauniešu profesionālās izaugsmes veidošana neformālās izglītības kontekstā,"Bakalaura darbs “Profesionālās izaugsmes veidošanas neformālās izglītības kontekstā” ir pētījums par mijiedarbi starp neformālo izglītību jauniešu darba pieredzi, neformālās izglītības lomu strādājoša jaunieša dzīvē, kā arī jauniešu izpratni par prasmēm un zināšanām, kas tiek apgūtas dažādu izglītības prakšu procesā. Pētījuma mērķis - izpētīt, kā jauniešu formālās un neformālās izglītības pieredze veidojusi pieredzes darba tirgū. Iegūtie pētījuma rezultāti atklāj, ka informācijas daudzums un tās patēriņa temps jauniešu izpratnē ir ļoti svarīgi faktori zināšanu un prasmju kvalitatīvā apguvē. Neformālā izglītība ieņem svarīgu lomu jaunieša dzīvē, jo tiek konceptualizēta kā plašs interešu loks un brīvā laika pavadīšanas veids, kura ietvaros tiek piedāvātas kvalitatīvas aktivitātes. Tāpat atklājas, ka sociālās prasmes – kritiskā domāšana, neatlaidība, iniciatīvas izrādīšana, komunikācijas prasmes, sociālā atbildība un empātija, uzņēmība, komandas darbs, kas iegūtas neformālajā vidē, noder darba vidē veicot darba pienākumus, reflektējot par paveikto/nepaveikto un strādājot komandā.",0
1030,Personvārdu došanas motivācija Igaunijā no 2001. līdz 2016.gadam,"Bakalaura darbs “Personvārdu došanas motivācija Igaunijā no 2001. līdz 2016. gadam” sniedz ieskatu par līdz šim Latvijā nepētītu antroponīmikas nozari. Bakalaura darbs balstās uz pētījumu, kas veikts interneta vietnē visidati.lv – anketēti 135 cilvēki. Darba mērķis ir noskaidrot populārākos bērnu vārdu izvēles motīvus Igaunijā no 2001. līdz 2016. gadam. Darbā sniegts ieskats personvārdu pētīšanā Latvijā un Igaunijā, kā arī igauņu personvārdu vēsturē, aprakstīta veiktā anketēšana norādītajā interneta vidē un iegūtie anektēšanas rezultāti, izdarīti secinājumi. Darba rezultātā noskaidroti populārākie bērnu personvārdu izvēles motīvi Igaunijā, kā arī, balstoties uz anketēšanas datiem, ir apkopoti populārākie bērnu personvārdi.",0
1031,Monogāmās un poligāmās laulības ķīniešu un tibetiešu tradicionālajā sabiedrībā,"Maģistra darba tēma „Monogāmās un poligāmās laulības ķīniešu un tibetiešu tradicionālajā sabiedrībā” veltīta dažādu laulību un ģimenes institūciju veidu izpētei tradicionālajās Ķīnas un Tibetas sabiedrībās. Darba mērķis ir izpētīt Ķīnas un Tibetas monogāmo (viena sieviete un viens vīrietis) un poligāmo (viena sieviete un vairāki vīrieši (poliandrija), vairākas sievietes un viens vīrietis (poligīnija)) laulību vēsturiskos rašanās iemeslus un skaidrot šādu laulību pozitīvos un negatīvos aspektus. Darba gaitā ir analizēta arī konfuciānisma mācības un budisma reliģijas ideju ietekme uz ķīniešu un tibetiešu atšķirīgo skatījumu un attieksmi uz ģimenes, un laulības dzīves norisēm. Tradicionālās ķīniešu sabiedrības, dzīvojot stingrā saskaņā ar konfuciānisma ideoloģiju, attieksme pret laulībām bija daudz konservatīvāka un atturīgākā, nekā budistu tibetiešu attieksme, jo budismā nebija noteiktas konkrētas morāles normas, kas katram cilvēkam bija obligāti jāievēro, dibinot ģimeni. Maģistra darbs sastāv no piecām daļām, pirmajā daļā iepazīstinot ar ģimenes un laulību institūciju nozīmīgumu ķīniešu un tibetiešu skatījumā, bet otrajā daļā skaidrojot, kā šo skatījumu ietekmēja konfuciānisma un budisma idejas. Trešajā, ceturtajā un piektajā daļā tiek apskatīti monogāmo un poligāmo laulību veidu raksturojumi un būtiskākās iezīmes. Darba apjoms ir 61 lapa. Atslēgvārdi: Ķīniešu monogāmija, ķīniešu poligāmija, ķīniešu laulības, ķīniešu ģimene, tibetiešu monogāmija, tibetiešu poligāmija, tibetiešu laulības, tibetiešu ģimene.",0
1032,"Depresijas pieredze: indivīdu perspektīvas, kā izprast un izskaidrot","Bakalaura darbs “Depresijas pieredze: indivīdu perspektīvas, kā izprast un izskaidrot” ir pētījums, kas aplūko, kā indivīdi skaidro savu depresijas pieredzi, kā pētījuma fokusu izvēloties lēmuma pieņemšanas procesu uzsākt depresijas ārstēšanu. Pētījuma ietvaros, empīrisko datu ievākšanas, apstrādes un interpretācijas procesā, izmantota autoetnogrāfiska pieeja, kā arī teorētiskais materiāls - A. Kleinmana slimības skaidrojošais modelis un iemiesotības jēdziens. Pētījums atklāj, ka lēmuma pieņemšanas process uzsākt depresijas ārstēšanu ir ilgstošs, to ietekmē dažādi faktori, piemēram, iegūtās zināšanas un tuvinieku priekšstati, savukārt ārstēšanas procesā lēmums apmeklēt ārstu ir jāveic atkāroti un vairākkārt.",0
1033,Kapitālu transformācijas: I. Ziedoņa topošā muzeja gadījums,"Bakalaura darbs “Kapitālu transformēšana: I. Ziedoņa topošā muzeja gadījums” ir pētījums par muzeja izveides procesu, apskatot kādi aspekti iezīmējas kā būtiski muzeja institūcijas izveidē un kādas kapitālu transformācijas var tikt vērojamas tās laikā. Pētījuma mērķis ir noskaidrot kā caur praksēm un zināšanu plūsmām notiek muzeja intstitūcijas izveides process, konkrētajā gadījumā - I. Ziedoņa topošais muzejs, apskatot to kapitālu transformāciju kontekstā. Pētījuma rezultāti ļauj spriest par I. Ziedoņa topošā muzeja izveides procesu kā zināšanu apmaiņas un stratēģisku prakšu kopumu, kurā tiek transformēti ekonomikas, kultūras, sociālais un simboliskais kapitāls.",0
1034,Valodas spēle korejiešu valodā un tās atveidojums latviešu valodā,"Šī bakalaura darba temats ir „Valodas spēle korejiešu valodā un tās atveidojums latviešu valodā”. Šajā darbā uzmanība ir pieversta valodas spēles fenomena izpētei, kas līdz šim vel netika pētīts latviešu valodniecībā. Korejiešu, kā arī latviešu, daiļliteratūrā bieži vien tiek apspēlēta vārdu semantiska vai morfoloģiska puse. Tas attiecas ne tikai uz mūsdienas literatūru, bet arī uz folkloru un tādam kultūras sastāvdaļam, kā mīklas. Sevišķa uzmanība tiks pieversta tādam valodas spēles līdzeklim, kā kalambūrs. Tas parasti tiek izmantots dažādā valodas stila literatūrā lai rādītu komisku vai ironisku efektu. Darba mērķis ir apskatīt korejiešu kalambūru tulkošanas iespēju latviešu valodā un noskaidrot to galvenās tulkošanas problēmas. Darbs sastāv no trīs daļām, kurās tiek apskatītas valodas spēles funkcijas, kā arī kalambūra veidi un īpašības. Tiek skarts kalambūru tulkošanas problemātikas jautājums un ir veikts mēģinājums interpretēt korejiešu kalambūrus latviešu valodā. Par piemēriem ir ņemtas korejiešu humoristiskas mīklas, kas tika ņemtas no vairākiem interneta avotiem.",0
1035,Mīts par Merlinu un Vivjenu Viktoriāņu kultūrā un A.S. Bajetas darbos,"Viktorijas laikmets ir iedvesmojis Neoviktoriāņu žanra tapšanu literatūrā. Šis žanrs guva popularitāti 20. gs. beigās, pateicoties A.S. Bajetas romānam “Apsēstība” (1990), kas ieguvis Bukera balvu. “Apsēstību” veido divi sižeti, kas noris paralēlās laika plaknēs. Mūsdienu sižets atspoguļo divu literatūras pētnieku centienus gūt pierādījumus divu slavenu Viktorijas laikmeta dzejnieku mīlas sakaram. Maģistra darbs pēta A.S. Bajetas interpretēto Merlina un Vivjenas viduslaiku mītu un tā būtisko nozīmi romānā “Apsēstība”, kā arī atsauces uz mītu A.S. Bajetas romānā “Jaunava Dārzā” (1978). Maģistra darbs apskata stāstu par Merlina gūstu kā iekāres un saprāta pretstatu, kā arī atklāj zināšanas kā varas ieguves avotu.",0
1036,N. Ļeskova Ziemas svētku stāsta specifika.,"N. Ļeskova Ziemas svētku stāsta specifika, bakalaura darbs, 60. lapp. – Rīga, 2016. g. Šis pētījums veltīts žanra pamatpazīmju atklāšanai, kas raksturīgas N. Ļeskova Ziemsvētku stāstiem. Analīzes materiāls ir N. Ļeskova Ziemsvētku stāsti. Īpaša uzmanība darbā veltīta žanra attīstības vēsturei, Ziemsvētku un ziemas saulgriežu stāsta pamatīpatnībām N. Ļeskova daiļradē. Izpētes gaitā parādītas Ziemsvētku stāsta žanra pamatpazīmes, noteikti žanra pazīmju atspoguļojumi N. Ļeskova darbos, kā arī raksturoti autora Ziemsvētku stāsti un analizētas to īpatnības. Darbs var būt interesants plašam lasītāju lokam, kurus interesē Ziemsvētku literatūra, konkrētāk – N. Ļeskova darbi.",0
1037,Krievu valodas aizguvumi Helsinku slengā,"Bakalaura darbā “Krievu valodas aizguvumi Helsinku slengā” ir pētīti krievu valodas aizguvumi Helsinku slengā. Darba teorētiskajā pamatā ir leksikoloģija. Darba mērķis ir sniegt priekšstatu par Somijas galvaspilsētas slenga pētīšanu un īpašībām un par Somijas un Krievijas vēsturi, kā arī izpētīt, kā krievu valodas aizguvumi ir pārveidoti, un sadalīt tos kategorijās pēc nozīmes. Lai sasniegtu mērķi, ir aplūkota teorētiskā literatūra par Helsinku slenga vēsturi un īpatnībām, krievu valodas aizguvumu pārveidi un Somijas vēsturi.",0
1038,"Ingas Gailes daiļrade: tematika, problemātika, poētika","Maģistra darbā „Ingas Gailes daiļrade: tematika, problemātika, poētika” pētīta dzejnieces, dramaturģes un prozaiķes I. Gailes darbos atspoguļotā specifiskā pieredze, kas saistīta ar sievietes ķermeni un seksualitāti, un sievietes eksistences problemātiku mūsdienu sabiedrībā. Dzejnieces daiļrade līdz šim nav sistemātiski pētīta. Darba mērķis ir apzināt un atklāt I. Gailes personības un daiļrades īpatnības, balstoties uz mūsdienu feminisma literatūrteorijas un kritikas teorētiski metodoloģiskās pieejas. Apgūti I. Gailes teksti, kas publicēti laikā no 1999. līdz 2016. gadam un izpētīti dzejnieces darbu vērtējumi mūsdienu latviešu literatūras kritikā. Aktualizēta feminisma literatūras teorijas un kritikas teorētiski metodoloģiskā joma. Pievērsta uzmanība ar dzimumdiferences izpēti saistītās terminoloģijas adaptācijas problēmām latviešu literatūrā.",0
1039,Krustvārdu mīklas lingvodidaktiskais potenciāls.,"Viktorija Štrubo Krustvārdu miklas lingvodidaktiskais potenciāls: bakalaura darbs – Rīga, 2016.- 44 lpp. Bakalaura darbā krustvārdu mīkla ir izskatīta kā intelektuālas spēles veida uzdevums, kas tiek izmatots krievu valodas kā svešvalodas pasniegšanas gaitā. Teorētiskajā daļā ir apskatīti jautājumi, kas ir saistīti ar leksikas mācīšanu krievu valodas kā svešvalodas kursā, pie tam īpaša uzmanība ir pievērsta leksisko vienību sistemātiskajam raksturam, kā arī tiek apskatīti spēles veida uzdevumu vieta un loma krievu valodas kā svešvalodas pasniegšanas procesā un krustvārdu mīklas izmantošana kā apmācības efektivitāti paaugstināšanas līdzeklis. Otrajā daļā ir prezentēti autora sastādītās krustvārdu mīklas, kuru mērķis ir veidot mācekļiem uztveri par leksisko vienību sistemātiskiem sakariem un veicināt to labāku iegaumēšanu.  Atslēgas vārdi: Krievu valodas kā svešvalodas mācīšana, leksisko vienību sistemātiskais raksturs, spēles veida uzdevumi, krustvārdu mīkla",0
1040,Leksikas lietojuma īpatnības sporta diskursā,"Bakalaura darbs ""Leksikas lietojuma īpatnības sporta diskursā"" sniedz ieskatu par leksiskajām un vārddarināšanas īpatnībām sporta diskursā. Īpaša uzmanība pievērsta sporta valodas leksikas jautājumiem. Aplūkots publicistikas valodas lietojums plašsaziņas līdzekļos kopumā un arī sporta publicistikas valodai raksturīgās īpatnības. Darbā analizēti mākslinieciskās izteiksmes līdzekļi un to izmantošana sporta publicistikā latviešu valodā iznākošajos laikrakstos un sporta portālu komentāros. Analizēti termini, profesionālismi, profesionālais žargons, aizguvumi, dažādi salikteņi un atvasinājumi. Sporta ziņu valodā aizvien vairāk tiek lietoti sarunvalodai raksturīgi valodas līdzekļi.",0
1041,Ārvalstnieku studijas Ķīnas Tautas Republikas vadošajās universitātēs,"Bakalaura darba tēma ir „Ārvalstnieku studijas Ķīnas Tautas Republikas vadošajās universitātēs”. Palielinoties Ķīnas ekonomiskajai ietekmei pasaulē, palielinās pieprasījums pēc ķīniešu valodas un kultūras speciālistiem, tādēļ aizvien vairāk ārvalstu studenti dodas studēt uz Ķīnu. Pētījuma galvenais mērķis ir padziļināta Ķīnas universitāšu pētniecība un ārzemju studentu, to skaitā latviešu studentu, studiju iespēju Ķīnas universitātēs apkopošana. Pētījums sastāv no četrām daļām. Pirmā daļa veltīta ķīniešu valodas attīstību veicinošo institūtu un to programmu iztirzājumam un analīzei, akcentējot ķīniešu valodas eksāmenu nozīmi valodas attīstībai ārvalstīs un eksāmenu sertifikātu  lomu Ķīnas universitāšu uzņemšanas nolikumā. Otrajā daļā pētītas Ķīnas piedāvātās stipendiju programmas ārvalstu studentiem. Trešajā daļā apkopoti Ķīnas vadošo universitāšu reitingi un pētīta šo universitāšu attīstība, galvenās programmas un akadēmiskais stāvoklis. Ceturtajā daļā apkopoti un analizēti latviešu studentu, kuri mācījušies vai mācās Ķīnā, aptaujas dati. Bakalaura darba gaitā tika secināts, ka ārvalstu studentiem ir ļoti plašs stipendiju piedāvājums studijām Ķīnā, pēc dažādu reitingu apkopošanas noskaidrotas Ķīnas vadošās universitātes un apkopotas to galvenās studiju programmas. Darbs sastāv no 4 daļām, 8 nodaļām, 25 apakšnodaļām un 18 pielikumiem. Bakalaura darba apjoms ir 63 lapas.",0
1042,Grafiskā stāstījuma uzbūve un trauma Hāleda Hoseinī grafiskajā romānā “Pūķa ķērājs”,"Hāleda Hoseinī grafiskais romāns “Pūķa ķērājs”demonstrē grafisko romānu spēju vienlaicīgi uzrunāt lielu cilvēku daudzumu un tajā pašā laikā izteikt neaprakstāmo, kas apliecina to, ka grafiskie romāni ļoti labi prot darīt saprotamas tādas neaprakstāmas tēmas, kā trauma. Tādēļ, šī maģistra darba mērķis ir noteikt, kā grafiskā stāstījuma uzbūve attēlo traumu Hāleda Hoseinī grafiskajā romāna “Pūķa ķērājs” un kādu rezultātu tas rada. Iepriekš minētā mērķa sasniegšanai tika izvēlētas divas pētīšanas metodes, proti, teorētisko avotu izskatīšana un satura analīze. Iegūtie rezultāti norādija, ka Hāleda Hoseinī grafiskajā romānā “Pūķa ķērājs” trauma tiek attēlota izmantojot dažādus grafiskā stāstījuma uzbūves veidojošos elementus: lappuses izkārtojums, paneļu izvietojums, paneļu lielums, forma, platums, paneļu grupas struktūra, teksta-attēla sakopojums, onomatopoēze, krāsas un attēla stāstījuma uzbūve, Atslēgvārdi: komikss, grafiskais romāns, grafiskā stāstījuma uzbūve, stāstījuma uzbūve, trauma.",0
1043,Kolokviālismu un vulgārismu tulkojums spāņu- latviešu valodās Pedro Almodovara filmās,"Šis darbs ir veltīts tēmai “Kolokviālismu un vulgārismu tulkojums spāņu-latviešu valodās Pedro Almodovara filmās”. Darba galvenais mērķis ir izpētīt kādas tulkošanas stratēģijas tiek izmantotas Pedro Almodovara filmu „Atgriezties” un „Āda, kurā es dzīvoju” subtitrēšanas un dublēšanas procesos, lai tulkotu sarunvalodas elementus no spāņu latviešu valodā.  Darba teorētiskā daļa ir veltīta audiovizuālās tulkošanas specifikas analīzei, tulkošanas stratēģiju pieejamībai un izvēlei. Darba praktiskā daļa sastāv no trīs galvenajiem blokiem. Pirmkārt, kolokviālismu atlase filmās un to apraksts. Otrkārt, kolokviālismu tulkošanā uz latviešu valodu izmantoto tulkošanas stratēģiju analīze. Treškārt, stratēģiju salīdzinājums subtitrēšanā un dublēšanā. Rezultāti pierāda, ka kolokviālismu tulkošana no spāņu latviešu valodā bieži sagādā tulkiem nopietnas grūtības atbilstošu ekvivalentu trūkuma dēļ. Tulkošanā izmantotās stratēģijas daudzos gadījumos nespēj nodrošināt tulkojamā teksta sinhrono atbilstību oriģinālam.",0
1044,Pagānisma un kristīgās ticības reliģiozā sinkrētisma verbālā izpausme Lukānijas dialektā,"Darba mērķis ir identificēt elementus, kuri liecina par kristīgās ticības un pagānisma reliģisko sinkrētismu Lukānijas dialekta rituālajās formulās. Darba uzdevumi ir izpētīt pagānismu un tā vēsturi Itālijā, kristietību Itālijā un tās galvenos elementus, reliģisko sinkrētismu, Lukānijas dialektu un tās vēsurtiski reliģisko fonu, analizēt rituālās formulas Lukānijas dialektā un identificēt elementus, kas liecina par pagānisma un kristīgās ticības reliģisko sinkrētismu. Tiek secināts, ka pagānisma un kristīgās ticības reliģiskais sinkrētisms, kas skaidrojams ar  noteiktu Lukānijas ģeogrāfisko izolāciju, Lukānijas dialekta rituālajās formulās visbiežāk atklājas  caur kristīgās doktrīnas svēto figūru, kā Jaunavas Marijas, Jēzus un Svētās Trīsvienības, klātbūtni agrarā un ikdienišķā vidē un caur to piesaukšanu, lai atbrīvotos no sliktas enerģijas ietekmes, tādejādi iesaistot svētās figūras pagāniskā kontekstā.",0
1045,"Semantiskās pārvirzes portālu delfi.lv, tvnet.lv un kasjauns.lv komentāros","Bakalaura darba „Semantiskās pārvirzes portālu delfi.lv., tvnet.lv un kasjauns.lv komentāros” mērķis ir izpētīt un klasificēt semantisko pārviržu veidošanas paņēmienus interneta vietņu delfi.lv, tvnet.lv un kasjauns.lv komentāru sadaļā. Lai veiktu šo pētījumu, tika savākti pēc iespējas dažādi piemēri tam, kā tiek veidotas semantiskās pārvirzes tabu vārdiem un izteicieniem. Pēc tam, vadoties pēc atrastajiem piemēriem, tiem tika izveidota atbilstoša klasifikācija. Pētījuma rezultātā tika secināts, ka dažādas semantiskās pārvirzes – gan ar formāliem paņēmieniem, gan semantiskiem paņēmieniem darinātās – ir cenzūras rezultāts, kā arī tās paspilgtina teiktā ekspresiju. Darbs sastāv no četrām daļām, kur pirmajā ir aprakstīta publicistika, otrajā eifēmismi, trešajā formālie semantisko pārviržu veidošanas paņēmieni un ceturtajā – semantiskie paņēmieni. Atslēgvārdi: publicistika, eifēmisms, tabu, semantiskās pārvirzes",0
1046,Digitālās prozas stāstīšana un lasīšana,"Cilvēkiem visapkārt ir digitālās tehnoloģijas, kas ir radījušas jaunus atklājumus un uzlabojumus gandrīz visās iespējamajās jomās, ieskaitot lasīšanu un stāstīšanu. Mūsdienās, veids kā literārais darbs ir pārveidots, pasniegts un lasīts, galvenokārt ir atkarīgs no tehnoloģijas attīstības un ierīcēm, kas pastāvīgi tiek izgudrotas un uzlabotas. Var tikt uzskatīts, ka cilvēkiem ir jāpierod arī pie jauna veida kā tiek stāstīta digitālā proza, kā rezultātā lasīšanas veids var būt citāds, nekā tas ir lasot drukātu prozas darbu. Digitālās un drukātās prozas darba „10:01”, ko sarakstījuši Lans Olsens un Tims Gudrijs, salīdzinājums, un digitālās prozas darbu analīze – „Flight Paths” (2007–), ko sarakstījuši Keita Pulingere, Kriss Džosefs un dalībnieki, un „Loss of Grasp” (2010) kura autori ir Serdžs Bočardons un Vincents Volkarts – noveda pie svarīgiem secinājumiem. Veids, kā teksts ir efektīvi izprasts, ir atkarigs no lasītāja – citiem var būt uzmanības traucējumi, un galvenā doma vai ideja var netikt izprasta. No otras puses, citiem lasītājiem var likties svarīgi tas, ka stāsts ir atdzīvināts, un tas liek lasītājam padarīt to saprotamāku, kad viņam ir iespēja redzēt un dzirdēt svarīgas darba sastāvdaļas, kas ir raksturīgas digitālajai prozai. Drukātā vai digitālā prozas darba lasīšanas laikā, pats svarīgākais ir concentrēties uz varoņa jūtām, domām un emocijām, un arī darba galveno domu un kompozīciju, nevis darba stāstījuma hronoloģiju. Atslēgvārdi: digitālā proza, digitāls teksts, drukāts teksts, digitālās prozas lasīšana, digitālās prozas stāstīšana.",0
1047,Etioloģiskais mīts Rodas Apollonija poēmā Argonautika: nozīme poēmas poētikā,"Bakalaura darba tēma ir Etioloģiskais mīts Rodas Apollonija poēmā Argonautika: nozīme poēmas poētikā. Mērķis ir pētīt etioloģiskā mīta lomu un atbilsmi hellēnisma laika perioda literatūras prasībām, un tā nozīmi poēmas poētikas ietvaros. Etioloģiskie mīti ir mīti, kuri paskaidro dažādu dabas un kultūras īpatnību rašanos. Ar etioloģisku mītu var saprast jebkuru leģendu, kas ir saistīta ar dažādu ģeogrāfisku nosaukumu rašanos, kalnu, jūru, apdzīvotu vietu veidošanos. Etioloģiska rakstura elēģiju kopums ir Kallimaha darbs Cēloņi, kurš hellēnisma laikā bija iemantojis popularitāti un kalpo par sava veida teoriju hellēnisma dzejai. Pētījumā tiek analizēta Rodas Apollonija poēma Argonautika. Šis darbs ir unikāls ar savu žanru hellēnisma laikmeta literatūras ietvaros. Bakalaura darba pirmā nodaļa ir teorētiska, kurā tiek aplūkotas hellēnisma laikmeta īpatnības, literatūras iezīmes, kuras ir raksturīgas šim laika periodam, mītu iedalījums un sniegta informācija par autoru, un viņa darbu. Otrā nodaļa ir praktiskais pētījums. Tajā ir raksturoti un klasificēti poēmā atrastie mīti, aplūkots, kā mīti darbojas poēmas poētikas izveidē. Pētījumā secināts, ka etioloģiskie mīti ir plaši izmantoti poēmā, tiem ir gan retardējoša, gan arī norises paskaidrojoša un notikumus saistoša nozīme.   Atslēgvārdi: hellēnisms, dzeja, etioloģiskais mīts, poēma, poētika, nozīme",0
1048,Rakstnieka dienasgrāmata II Pasaules kara laikā (V. Lāča un Dz. Soduma dienasgrāmatas no 1941. gada līdz 1945. gadam),"Bakalaura darbā ir pētītas divu rakstnieku – Viļa Lāča (1904–1966) un Dzintara Soduma (1922–2008) – dienasgrāmatas, kas tapušas Otrā pasaules kara laikā (1941–1945). Šie autori pārstāv divas dažādas paaudzes un divus dažādus pasaules uzskatus. Viņi atrodas katrs savā frontes pusē, ne tikai ģeopolitskās lokācijas un politiskās pārliecības ziņā Otrā pasaules karā laikā, bet arī radošo izpausmju un dienasgrāmatas rakstīšanas stila ziņā.  Bakalaura darba mērķis ir: izpētīt un raksturot Lāča un Soduma dienasgrāmatu saturu, iezīmējot katras dienasgrāmatas centrālos tematus, autora personības izpausmes un kultūrvēsturisko procesu atspoguļojumu.  Darbā izmantotās pētniecības metodes: biogrāfiskā, kultūrvēsturiskā, salīdzinoši vēsturiskā un semiotiskā.",0
1049,Modernās sardu valodas leksiskā evolūcija attiecībā uz latīņu un itāļu valodām,"Šajā bakalaura darbā tiek pētīta mūsdienu sardu valodas leksikas evolūcija, koncentrējoties uz lietvārdu izmaiņām, kuras radās pārejas no latīņu uz mūsdienu itāļu un sardu valodām rezultātā. Šī darba mērķis – saprast, kā izveidojās sardu valoda un kurai valodai – latīņu vai itāļu tā līdzinās vairāk. Pētīšanas problēma slēdzas tajā, ka dažiem sardu valodas vārdiem nav piemērojams etimoloģisks raksturojums un šo vārdu rašanās paliek nezināma valodniekiem. Par spīti tam, pastāv viedoklis, ka sardu valoda vairāk par citām romāņu valodām ir saglabājusi sevī latīņu saknes. Bakalaura darba teorētiskajā daļā tiek izskatīta informācija par Sardīnijas un sardu valodas vēsturi, lai izprastu šīs valodas rašanos. Bakalaura darba praktiskajā daļā tiek analizēti lietvārdi, kuri tiek izmantoti mūsdienu sardu literatūrā, lai izprastu mūsdienu sardu leksikas evolūcijas procesu. Pēc analīzēm seko secinājumi, ka sardu valodas lietvārdi ir vairāk saglabājuši sevī latīņu valodas bāzi, atšķirībā no itāļu valodas leksikas.",0
1050,"Ķīniešu valodas transkripcijas sistēmu lietojums un salīdzinājums latviešu, angļu un krievu valodās","Bakalaura darba tēma „Ķīniešu valodas transkripcijas sistēmu lietojums un salīdzinājums latviešu, angļu un krievu valodās‖ veltīta pasaulē visplašāk izplatīto ķīniešu valodas transkripcijas sistēmu izpētei. Šajā darbā tiek pētītas 13 transkripcijas sistēmas: haņju piņjiņ, džujiņ fuhao jeb bopomofo, tunjun piņjiņ, guoju luomadzi, Veida-Dţailza sistēma, Jeila latinizācijas sistēma, MPS 2, IPA, Pallādija transkripcijas sistēma krievu valodā un četras transkripcijas sistēmas latviešu valodā. Darba mērķis ir izpētīt katras transkripcijas sistēmas izcelsmi un specifiku, vēsturi un attīstību, pastāvēšanas laikā veiktās izmaiľas, struktūru, lietojuma noteikumus un to izľēmumus, kā arī atrast atšķirības, ar kurām šīs sistēmas atšķiras cita no citas. Darba gaitā ir izveidotas arī 2 apjomīgas tabulas: pirmajā apkopotas četru latviešu valodas sistēmas atbilstoši haņju piņjiņ, otrajā - populārākās vispasaules sistēmas. Šo tabulu izveides mērķis ir atvieglot ķīniešu valodas mācību procesu un transkripcijas sistēmu lietojuma izpratni. Bakalaura darbs sastāv no 3 nodaļām un 8 apakšnodaļām. 1. nodaļā apskatīta ķīniešu valodas fonētika, tās struktūra un attīstība, kā arī ķīniešu valodas transkripcijas jēdziens un vēsture. 2. nodaļā pētītas, aprakstītas un analizētas iepriekš uzskaitītās 13 transkripcijas sistēmas un to lietojums. 3. nodaļā parādīts transkripcijas sistēmu praktisks pielietojums, izmantojot teksta fragmentu un transkribējot to katrā no izpētītajām transkripcijas sistēmām. Tajā pašā nodaļā pievienota arī autores sastādītā transkripcijas sistēmu salīdzinošā tabula. Darba apjoms ir 61 lpp.",0
1051,Sarunvalodas iezīmes latviešu un somu preses tiešsaistes izdevumos,"Maģistra darba „Sarunvalodas iezīmes latviešu un somu preses tiešsaistes izdevumos” mērķis ir noskaidrot, kādi sarunvalodas līdzekļi tiek izmantoti latviešu un somu presē un kāda ir to lietojuma motivācija. Lai mērķi sasniegtu, ir apkopota teorētiskā literatūra par sarunvalodu, tās līdzekļiem, kā arī preses valodas attīstības tendencēm abās valodās. Salīdzināšanai ir izvēlētas konkrētas sarunvalodas iezīmes. Lai sarunvalodas līdzekļus vērtētu pēc vienotiem rādītājiem, izvēlēti pragmatiskajā pieejā balstīti kritēriji, pēc kuriem analizēts izmantoto līdzekļu veids un lietojuma motivācija. Darba gaitā izvērtēts ap 180 vienību, un tipiskākās ir detalizēti analizētas. Ir secināts, ka lietojuma motivācija abās valodās ir līdzīga.",0
1052,Teātra un sabiedrības komunikatīvais diskurss 21. gadsimtā. Latvijas piemērs,"Maģistra darbs “Teātra un sabiedrības komunikatīvais diskurss 21. gadsimtā. Latvijas piemērs” ir veltīts septiņu Latvijas teātru mārketinga aktivitāšu izpētei, procesos iesaistot dažādas auditorijas daļas. 21. gadsimts ir vērtējams par robežšķirtni starp tradicionālajiem komunikācijas veidiem, arvien vairāk pārvirzoties uz saziņu internetā un sociālajos tīklos. Darba ietvaros padziļināti pievēršoties pasākumu mārketinga teorijai, Latvijas teātru īstenotās mārketinga stratēģijas un rīkotie auditorijas piesaistes pasākumi vērtēti gan individuāli, gan savstarpēji, ņemot vērā arī papildu faktorus, piemēram, teātra izvietojumu, konkurenci un auditorijas segmentāciju. Iegūtie rezultāti ļauj izdarīt secinājumus par teātra īstenotajām mārketinga stratēģijām un daudzveidīgo pasākumu klāstu, kā arī noteikt auditorijas iesaistes iespējas tajās.",0
1053,Komunikatīvo uzdevumu izmantošana modālo darbības vārdu mācīšanā augstskolā,"Angļu valodas modālie darbības vārdi studentiem rada ievērojamas grūtības to gramatiskās un funkcionālās dažādības dēļ. Pētnieki un metodiķi uzsver uz konteksta bāzes veidotu komunikatīvo uzdevumu pielietojuma nozīmīgumu efektīvākai gramatisko formu, īpaši modālo darbības vārdu, apguvei un nostiprināšanai. Maģistra darba mērķis bija izpētīt komunikatīvo uzdevumu ietekmi modālo darbības vārdu apguvē un to pielietojumā reālās situācijās. Tika veikts kvazi eksperiments, kurš ietvēra divas aptaujas, pilot-nodarbības, kā arī studentu zināšanu pārbaudi testa veidā pirms eksperimenta un tā beigās. Pētījuma rezultāti liecina, ka komunikatīvajiem uzdevumiem ir pozitīva ietekme uz modālo darbības vārdu apguvi, un tie veicina precīzāku modālo darbības vārdu pielietojumu reālās situācijās.",0
1054,Mūzika 20. gs. 70.–80. gadu  latviešu un lietuviešu īsprozā,"Bakalaura darba tēma ir „Mūzika 20. gs. 70.–80. gadu latviešu un lietuviešu īsprozā”.  Darbā pētīta mūzikas tēma, funkcijas, semantika latviešu un lietuviešu īsprozas darbos. Sniegts neliels teorētiskais ieskats par mūzikas un literatūras attiecībām un līdzšinējo pētniecības lauku. Analīzei mūzikas aspektā izmantoti Marģera Zariņa stāsti „Strazdumuižas sonāte”, „Mistērijas un hepeningi”, Andra Jakubāns stāsts „Tbilisi, Tbilisi, Tbilisi”, Jurgas Ivanauskaites novele „Koncerts Nr. 1”, Romualda Granauska stāsts „Muzikanti” un Antana Vaičulaiša stāsts „Pazaudētā vijole”. Pētījuma rezultātā veikti secinājumi par mūzikas tēmas plašo izmantošanu un daiļdarbu teksta bagātināšanu ar to. Atspoguļoti dažādi veidi, kā mūzika iekļaujas literārā tekstā un kādas funkcijas tā veic. Muzikālā aspektā salīdzināti pētītie latviešu un lietuviešu īsprozas darbi.",0
1055,Atziņas un to formulējums Plūtarha tekstos (“Paralēlie dzīves apraksti”),"Bakalaura darbs paredz atrast atziņas Plūtarha “Paralēlos dzīves aprakstos” ar mērķi izpētīt tās Plūtarha tekstos, izvērtējot to saturu un lomu pēc atrašanās vietas tekstā.  Teorētiskajā daļā apskatīta teorija par Plūtarha stilu, “Paralēlo dzīves aprakstu” vispārējs raksturojums un atziņu jēdziena nozīme. Praktiska daļa ir balstīta uz analīze, kura veikta ar atziņām tekstā, galvenokārt uz kontekstuālu analīzi. Izvēlētajās astoņas Plūtarha biogrāfijās pētīšanas procesa tiek atrastas atziņas. Atziņas klasificētas tematiskie. Sešas tematiskās vienības: slava, bailes, godkāre, liktenis, nāve un vara.  Atziņas Plūtarha tekstos tiek vētītas arī pēc to atrašanās vietas tekstā. Secināts, ka atziņas paradās domas sākumā, beigas, biogrāfiju ievadā, biogrāfiju beigas, lielākoties tie ir teikuma sastāvdaļas, nevis atsevišķi teikumi, bieži atziņas ir citu autoru vārdi, un vienmēr atziņas paradās nozīmīgajos momentos. Atziņas secina notikumos, ievada teksta vai pamāca.  Atslēgvārdi: , vieta/loma tekstā, biogrāfija, tematiska grupa.",0
1056,Nāve Vergilija “Eneīdā”,"Bakalaura darba “Nāve Vergilija ‘’Eneīdā’’ ” būtība ir noskaidrot romiešu dzejnieka Vergīlija nāvi apzīmējošo leksiku, ar to saistīto semantiku, bet mērķis ir izpētīt, aprakstīt un salīdzinoši analizēt nāves leksiski semantiskos laukus Vergīlija Eneīdā.  Teorētiskajā daļā apskatīts nozīmes jēdziens, galvenie semantikas jautājumi un leksiski semantiskā lauka teorija. Praktiskā daļa balstīta uz kontekstuālo analīzi. No piemērotajām 12 autora grāmatām, ir atrasti - nāves leksiski semantiskā lauka elementi – tiešā un pārnestā nozīmē lietoti vārdi, to savienojumi. Nāves leksika iekļaujas šādos motīvos: liktenis, ciešanas, slava, pareģojumi, atriebība, daba, dievības un laika ritums. Secināts, ka Vergilija dzeja ir psiholoģiski dziļa un ekspresīva, bet vairāk pievēršas mitoloģiskiem sižetiem, nāves motīvu izmantojot kā ilustratīvi aprakstošu līdzekli.",0
1057,Aforismu par mācībām semantika un funkcijas tīmekļa vidē.,"Darbā ir aplūkota aforismu par mācībām semantika, kā arī to funkcijas tīmekļa vidē. Darba mērķis ir noteikt aforismu par mācībām semantiku un to pamatfunkcijas tīmekļa vidē. Darbs sastāv no divām nodaļām. Pirmajā nodaļā tiek aplūkoti pamata teorētiskie jautājumi, kuri ir nepieciešami pētījuma veikšanai, otrajā nodaļā ir analizēta aforismu semantika, kā arī tiek noteiktas aforismu pamatfunkcijas. Šis pētījums var ieinteresēt filologus, kuri pēta līdzīgu problēmu, kā arī lasītājus, kuri interesējas par mūsdienu aforismu pētīšanas problēmām.",0
1058,Skatuves apgaismojums 21. gadsimta Latvijas teātrī: tehnoloģija un filozofija,"Maģistra darba “Skatuves apgaismojums 21. gadsimta Latvijas teātrī: tehnoloģija un filozofija” mērķis ir izpētīt un sistematizēt skatuves apgaismojumā izmantoto tehnoloģiju un pamatprincipu attīstību no pirmssākumiem līdz mūsdienām, kā arī aplūkot to pielietojumu Latvijas teātru izrādēs 21. gadsimtā.  Maģistra darbā apkopota informācija par teātra apgaismojuma un tā filozofijas attīstību no 5. gadsimta p. m. ē līdz mūsdienām, sistematizēti 21. gadsimta teātru skatuves apgaismojuma pamatprincipi un līdzekļi to īstenošanai, kas pamatoti ar piemēriem no teātru izrādēm, veiktas intervijas ar Latvijas teātru gaismu māksliniekiem un apkopoti termini, kas saistīti ar skatuves apgaismojumu un tā īpašībām, latviešu valodā.",0
1059,Krievijas īstenotā tautiešu politika Latvijā kopš 2000. gada,"Maģistra darbs aplūko attiecības starp Latviju un Krievijas Federāciju, kuras nosaka Krievijas ārpolitikas mērķi attiecībā uz tās tautiešiem ārvalstīs. Pētījuma mērķis bija noskaidrot, vai Krievijas tautiešu politika rada Latvijai politiskos draudus, un izpētīt, kādi ir Krievijas tautiešu aizstāvības organizāciju darbības slēptie mērķi Latvijā. Maģistra darbs ir aprakstoša un analītiska gadījuma izpēte, kurā ir izmantotas kvalitatīvās pētniecības metodes: dokumentu analīze, sekundāro datu, kritiskā diskursa, video un interviju analīze. Pēc empīriskā materiāla analīzes, kas tika balstīta uz politisko draudu un politiskās destabilizācijas galvenajām pazīmēm, maģistra darba hipotēze – Krievijas tautiešu politika rada politiskos draudus Latvijai; un tās mērķis ir destabilizēt politisko situāciju Latvijā – tika apstiprināta. Tika secināts, ka Krievijas tautiešu politika ir efektīvs un ietekmīgs ārpolitikas instruments Krievijas maigās varas īstenošanai.",0
1060,M. Azaņas un F. Gonsaleza politisko runu retoriska un interdiskursīva analīze Spānijas Otrās Republikas un pāriešanas uz demokrātiju posmos,"Sekojošais darbs ir veltīts divu līderu politisko runu analīzei, divos atšķirīgos laikmetos 20.gadsimtā Spānijā: otrā Spānijas Republika un pāreja uz demokrātiju. Darba mērķis ir izanalizēt runas, lai atrastu kopīgo un atšķirīgo, kā arī izmaiņas stilistikas un oratora kompozīcijā starp diviem tā laika autoru pārstāvjiem no nesenās spāņu vēstures. Darbs ir sadalīts trijās daļās. Darba teoretiskajā daļā tika skaidroti tādi koncepti kā retoriskā un interdiskursīivā analīze, kā arī vēsture. Prakstiskā daļa ietver teorijas pielietošanu, lai veiktu nepieciešamo analīzi. Autore ir veikusi iecerētos darba uzdevumus un analizējusi trīs runas no katra politiķa, balstoties uz trijām retoriskajām fāzēm, veikusi analīzi par laikemtu raksturojumiem, struktūras organizāciju atšķirībām un to klātbūtni katra politiķa oratorijā.  Uz doto brīdi ir daudz semantiskās un vēsturikās analīzes, kuras ietver politisko runu apskati, bet ir diezgan maz darbu, kas būtu saistīti ar retorisko analīzi. Mūsdienās Latvijā nav novērota politisko runu retoriskā un interdiskursīvā analīzes pētīšana.",0
1061,"Sievišķības reprezentācijas tipi žurnālā ""Priekš Jums”.","Jablokova Valērija Sievišķības reprezentācijas tipi žurnālā ""Priekš Jums”: maģistra darbs.- Rīga, 2016.- 73 lpp. Maģistra darbs ir veltīts sieviešu tipu aprakstošai analīzei un sievišķīguma reprezentācijai Rīgas Parīzes žurnālam „Jums”. Darbs sastāv no divām daļām. Pirmajā daļā tiek aplūkots sievišķīguma jēdziens kā dzimuma pazīmju un sieviešu tipu kvalifikāciju literatūrā. Otrā daļā tiek aplūkota sieviešu tipu daudzveidība žurnāla „Jums” aplikācijās, kā arī tiek konkretizēts katra sieviešu tēla tips un apakštips un izceltas to raksturīgākās iezīmes.  Pētījums varētu ieinteresēt filologus, kulturologus, sociologus, psihologus, kuri interesējas par sieviešu tēlu sievišķīgo tipu attīstības tendencēm. DARBA ATSLĒGAS VĀRDI Sievišķīgums, dzimums, sieviešu tēlu tipi, dēmoniskā sieviete, tradicionālā sieviete, sieviete-varone.",0
1062,Tieksme pēc „laimes” – skaistuma kultūra Dienvdikorejas sabiedrībā,"Šis darbs fokusējas uz neiespējamajiem skaistuma standartiem kam tiek pakļautas sievietes Korejā. Šis darbs analizē sieviešu cīņas un diskrimināciju ko viņas piedzīvo veicot savu ieeju darba sfērā pēc Korejas kara. Šī darba mērķis ir uzzināt kādi ir iemesli aiz Korejas apsēstības ar izskatu un kādu lomu tas spēlē sieviešu un jauniešu darba un finansiālas stabilitātes meklējumos. Sievietēm tā vēl joprojām ir nepārtraukta cīņa par cik Koreja vēl joprojām ir viena no valstīm ar vislielāko dzimumu peļņas atšķirību. Lai sievietes varētu konkurēt darba sfērā viņām ir nepieciešams ieguldīt sevī gan mentāli, gan fiziski. Šis darbs arī pievēršas citām Korejas problēmām, kuras ir saistītas ar cilvēku izskatu, kā arī to vēsturi   Darbs sastāv no četrām daļām: Skaistuma apsēstības cēloņi, ieskats citās Korejas sociālajās problēmās, skaistums un tā spēks un ideālā izskata iegūšana.",0
1063,Lietuviešu romāni “Latvijas Avīzes apgāda” sērijā “Lata romāns” – konteksts un recepcija,"Šī pētījuma galvenie uzdevumi ir apkopot informāciju par „Lata romāna” sēriju – tās izveidi un darbību, apzināt tajā iekļautās grāmatas, apkopot informāciju par lietuviešu  autoriem, viņu darbiem un romāniem, kas iekļauti šajā sērijā. Pētījuma mērķis ir izpētīt to, vai šie romāni iekļaujas sērijā un atbilst tās darbu izvēles kritērijiem. Metode, kas izmantota, ir salīdzinošā metode, jo tiek salīdzināta iegūtā informācija, lai noskaidrotu, vai šie trīs lietuviešu romāni iederas sērijā. Secinājums ir tāds, ka šie romāni iekļaujas „Lata romāna” sērijā, jo tie atbilst izvēles kritērijiem – tēmas ir aktuālas, iespējama to drukāšana turpinājumos, valoda ir raita un grāmata ir viegli lasāma.",0
1064,A. Formakova daiļdarba ''Faina '' īpatnības .,"Jūlija Samkova. A. Formakova daiļdarba „Faina” īpatnības: maģistra darbs. – Rīga, 2016. - 70 lpp. Darbā  tiek pētītas A.Formakova 1938.gada romāna „Faina” mākslinieciskās īpatnības. Šā romāna sižets ir veltīts ceļojumam uz PSRS 1927. gadā. Darba mērķis ir analizēt daiļdarbu kompozīcijas, telpiskā, varoņu un intertekstuālājā līmenī. Darbs ir sadalīts divās daļās. Pirmajā daļā ir apskatīti pētījumi, kuros ir aprakstītas Formakova daiļrades īpatnības. Otrajā daļā ir analizēts romāns „Faina”. Šis pētījums var ieinteresēt filologus, kas pēta A. Formakova daiļradi, Latvijas krievu rakstnieku 20.-30. gadu daiļradi, kā arī krievu emigrācijas literatūru.",0
1065,"G. Zotova “Mēneša zīmoga"" un "" Sestdienas galvaskausa"" poētika: antiutopijas žanra modifikācija.","Diāna Djačenko G. Zotova „Mēneša zīmoga” un „Sestdienas galvaskausa” poētika: antiutopijas žanra modifikācija: maģistra darbs. – Rīga, 2016. – 54 lpp. Darbs ir veltīts G. A. Zotova romānu „Mēness zīmogs”un „Sestdienas galvaskauss” poētikas un žanru specifikas izpētei. Nospraustā mērķa sasniegšanai darba autore izpētījusi pastāvošus literatūrzinātniskos darbus, kas veltīti romāna kā žanra problemātikai, mūsdienu literatūras pētīšanas problēmām, romāna-antiutopijas specifikai un veidiem. Praktiskajā daļā secīgi, saskaņā ar noteiktajiem uzdevumiem, tiek atklāti G. A. Zotova darbu kā alternatīvās vēstures romānu paveidu poētikas īpatnības. Pamatojoties uz veikto pētījumu, secināts, ka G. A. Zotova romāni „Mēness zīmogs” un „Sestdienas galvaskauss” ir daudzplānu no žanra skatupunkta, apvienojot sevī divus pamata žanrus: alternatīvās vēstures romāns un detektīvs. Tāpat darbā atrastas alternatīvās vēstures romāna pazīmes, kas salīdzinātas ar antiutopijas pazīmēm. Pētījums var ieinteresēt filologus, kas nodarbojas ar līdzīgu problemātiku, kā arī visus lasītājus, kurus interesē šis jautājums. ATSLĒGVĀRDI G. A. Zotovs, antiutopija, alternatīvā vēsture, mūsdienu literatūra",0
1066,Sievietes raganas tēls Jurgas Ivanauskaites romānā “Ragana un lietus” un Jāņa Mauliņa romānā “Ragana”,"Bakalaura darba „Sievietes raganas tēls Jurgas Ivanauskaites romānā „ Ragana un lietus” un Jāņa Mauliņa romānā „ Ragana”” mērķis ir apkopot informāciju par autoriem, atklāt nozīmīgākos darbus un sabiedrības viedokli par viņiem, skatīt sievietes raganas tēla nozīmi mitoloģijā, kristietībā un simbolismā. Par uzdevumiem izvirzot romānu sieviešu tēlu analīzi, skatot arī priekšstatus par raganām gan mūsdienās, gan mitoloģijā, gan kristietībā, gan simboliskajā nozīmē. Tika secināts, ka vārda ragana etimoloģija ir indoeiropeiskas cilmes, kā arī šis vārds mitoloģijā jau senatnē tiek saistīts ar kristīgo nozīmi.",0
1067,Valodas spēles elementi  preses un audiovizuālajā reklāmā,"Darbā ekscerpēti un analizēti valodas spēles elementi gan latviešu, gan angļu preses un audiovizuālajā reklāmā, tā mērķis ir noskaidrot, kādi valodas spēles elementi reklāmās tiek izmantoti visbiežāk, un no kādiem reklāmveidotāji izvairās. Lai saprastu reklāmas valodas īpatnības un tās galvenās funkcijas, tiek sniegts teorētisks apskats par publicistikas valodas stilu un problēmu, kas saistīta ar publicistikas valodas stila nodalīšanu kā vienu atsevišķu stilu valodas funkcionālo stilu kvalifikācijas sistēmā. Tiek iekļauts arī ieskats valodas spēles teorijā, kurā izklāstītas tās īpatnības, izveidošanās principi, funkcijas. Pētījumā tika noskaidrots, ka reklāmas izveidē kā galvenie valodas spēles elementi tiek izmantoti: visbiežāk - ritmizētā atbalss, asprātība, metaforizācija un citi netiešās nominācijas veidi, retāk - okazionāli frazeoloģismi, folkloras elementi, kalambūri un paronomāze, ražotāja nosaukuma iesaistīšana reklāmtekstā, bet pavisam reti vai nemaz – runas maskas paņēmiens, folkloras elementi, fonētiskā deformācija un jautrās gramatikas paņēmiens.",0
1068,"Citātu funkcijas un tipi Leri feļetonos"" (laikraksta ""Segodņja"" materiāli, 1926.-1930. gadi).","Sokolova Olga Citātu funkcijas un tipi Leri feļetonos (laikraksta ""Segodņja"" materiāli, 1926.-1930. gadi): maģistra darbs.- Rīga, 2016. - 70 lpp. Maģistra darbs ir par aktuālu valodniecības tēmu - citātu izmantošana tekstos. Darbs ir rakstīts, apskatot citātu izmantošanu konkrētā teksta veidā – feļetons. Tātad arī jēdziens feļetons ir raksturots šai darbā. Darbam ir trīs daļas: pirmajā ir aprakstītas raksturīgas citātu iezīmes, funkcijas un citātu tipi. Otrajā daļā aprakstīts tāds žanrs kā feļetons, izceltas feļetona īpatnības, kā arī tas, kā veidojas komiskais efekts dzeju feļetonos. Trešajā darba daļā tiek apskatīta Vladimira Klopotovska-Leri personība, autora feļetonu tematika, kā arī Leri izmantoto citātu funkcijas un tipi.  Pētījums varētu ieinteresēt filologus, žurnālistus, kulturologus, kā arī lasītāju loku, kas interesējas par «svešvārdu» jaunajām tendencēm literatūrā.",0
1069,Pārmaiņas Japānas arhitektūrā Meidži periodā,"Bakalaura darbā “Pārmaiņas Japānas arhitektūrā Meidži periodā” tiek aprakstīta Japānas vesternizācijas radītā arhitektūras reformācija no 1868. gada līdz 1912. gadam.  Darba mērķis ir analizēt un aprakstīt pārmaiņas, kas norit Meidži perioda Japānā, rietumu arhitektu darbības un arhitektūras reformācijas rezultātā. Lai izpildītu izvirzīto mērķi darbā ir apskatīti vairāki nozīmīgi Meidži perioda arhitektūras projekti, analizējot šo projektu ietekmi uz turpmāko arhitektūras attīstību. Bakalaura darbā izmantotā literatūra ietver gan publikācijas, kas ir vecākas par 30 gadiem, gan pēdējo 5-10 gadu publicēti darbi. Vairāku gadu desmitu nezūdošā interese par šo tēmu liecina par tās aktualitāti mūsdienās.",0
1070,Kjonsando dialekta īpatnības caur klasiskās korejiešu valodas prismu,"Bakalaura darba nosaukums ir “Kjonsando dialekta īpatnības caur klasiskās korejiešu valodas prismu”. Darba galvenie mērķi ir izpētīt Kjonsando provinces dialekta mūsdienīgās īpatnības, analizēt un aprakstīt dialektu, ka arī parādīt to atšķirību no centrāldialekta fonoloģijā, gramatikā un vārdu krājumā. Korejiešu valoda ir relatīvi viendabīga, un dialekti no dažādiem reģioniem var būt zināmā mērā savstarpēji saprotami. Korejiešu valodas dialektus var kategorizēt pēc reģioniem: 1) cantrālo dialekts, 2) ziemeļrietumu dialekts, 3) ziemeļaustrumu dialekts, 4) dienvidrietumu dialekts, 5) dienvidaustrumu dialektu un 6) Džedžu salas dialektu. Dialektu īpatnības atklājas fonētikā, leksikā, intonācijā un gramatikā. Pati galvenā īpatnība, kura raksturo dialektu, ir specifiskā intonācija. Kjonsando dialektam nav tādu pašu gramatikas formu, kā korejiešu standartvalodai. Darbs sastāv no divām daļām. Pirmajā daļā ir pētīta korejiešu valodas vēsture, īpašu uzmanību pievēršot valodas īpatnībai un vārdu krājuma dalīšanai. Otrā daļa ir veltīta darba galvenā jautājuma iztirzāšanai, t.i., kā Kjonsando dialekts atšķiras no centrālā dialekta.",0
1071,Japānas populārās kultūras ietekme uz jauniešiem,"Šī darba nosaukums ir “Japānas populārās kultūras ietekme uz jauniešiem”.  Ir zināms, ka pēdējos gados Japānas populāra kultūra iegūst arvien vairāk popularitātes visā pasaulē. Gandrīz katrā valstī var atrast kaut ko, kas ir saistīts ar Japānas populāro kultūru. Mūzika, drāmas, anime un manga ir bieži sastopami un zināmi Japānas populārās kultūras objekti. Tā kā Japānas populārā kultūra ir tik izplatīta,  ir jābūt kādam popularitātes iemeslam. Pirmkārt, Japānas populārā kultūra ir pilnīgi atšķirīga no citām pasaules kultūrām. Otrkārt, tā kā tas ir kaut kas eksotisks, cilvēki cenšas par to vairāk uzzināt.  Diplomdarbā apskatītas negatīvās un pozitīvās Japānas populārās kultūras puses, īpaši anime, kas ir galvenais objekts šajā darbā. No vienas puses,   ir labi zināt vairāk par kādu citu kultūru,  un japāņiem iegūt dziļāku savas kultūras izpratni. Lai gan anime ir izmantota mācībās bērniem kā pasaules iepazīšanas līdzeklis, ir dažādi viedokļi par Japānas populāro kultūru, tāpēc darba mērķis ir analizēt, kāda Japānas populārās kultūras elementu, īpaši anime, ietekme ir uz jauniešiem, un kā atšķiras viedokļi par Japānas populāro kultūru, atkarībā no nacionālās piederības. Darbs ir divās daļās, kur pirmajā, teorētiskajā daļā ir analizēti vairāki ietekmes aspekti; un praktiskā daļā. Darba gaitā tika noskaidrots, ka Japānas populārajai kultūrai, īpaši anime, ir ļoti liela ietekme uz jauniešiem, ne tikai negatīvā veidā, bet ir arī  pozitīvas priekšrocības. Ir secināts, ka, lai gan  ir zināmi vienādi fakti par  kādu konkrētu kultūru, viedokļi par to ir atkarīgi  no dzīvesvietas, Rietumiem vai Austrumiem.",0
1072,Mēness simbols Japānas un Latvijas folklorā,"Bakalaura darba “Mēness simbols Japānas un Latvijas folklorā” mērķis ir noskaidrot kopīgo un atšķirīgo mēness simbola interpretācijā Japānas un Latvijas folklorā. Tāpat bakalaurā tiks aprakstīta simbola definīcija, un kā mēness simbols tiek izprasts citās pasaules kultūrās. Mēness simbolam piemīt daudz dažādu nozīmju, kas katrā kultūrā tiek izprastas savādāk, balstoties uz to kulturālo kontekstu un vēsturiskām ietekmēm. Bakalaura darbā mēness simbols tiek pētīt, izmantojot kontrastīvo jeb salīdzinošo metodi, un tas tiek izpētīts mītos, pasakās un tautasdziesmās atbilstošajās kultūrās.  Bakalaura darbs sastāv no 43 lappusēm.",0
1073,Teikuma priekšmeta un izteicēja secība latviešu valodā,"Maģistra darba mērķis ir analizēt teikuma priekšmeta un izteicēja secību latviešu valodā un noteikt faktorus, kas to ietekmē, balstoties uz publicistikas un daiļliteratūras stila avotiem. Darbā izmantotās pētniecības metodes ir deskriptīvā analīze un lingvistiskais eksperiments. Darbam ir sešas nodaļas. Tajās aplūkotas teikuma priekšmeta un izteicēja pazīmes un funkcija teikumā, vārdu secība latviešu valodā, vārdu secība tipoloģiskā skatījumā, vārdu secība saistībā ar aktuālo dalījumu. Pētījuma daļā atsevišķās nodaļās analizēts teikuma priekšmeta novietojums pirms izteicēja un izteicēja novietojums pirms teikuma priekšmeta. Piemēri klasificēti pēc raksturīgām pazīmēm vairākās apakšnodaļās. Pētījumā secināts, ka teikuma priekšmeta un izteicēja secību ietekmē citu teikuma locekļu klātiene teikumā, taču galvenokārt tai ir komunikatīva funkcija.",0
1074,Valdnieka jēdziens Senķīnas legālistu tekstos un Nikolo Makiavelli filozofijā,"Bakalaura darba tēma “Valdnieka jēdziens  Senķīnas legālistu tekstos  un Nikolo Makjavelli filozofijā” veltīta divu sociālpolitisku filozofiju (legālisma un makjavellisma) salīdzināšanai ar kopīgo un, daļēji, atšķirīgo “valdnieka” jēdziena aspektu pētīšanai. Darba mērķis ir izpētīt abu filozofiju izcelšanās laikmetus, priekšnoteikumus un mudinošus faktorus, īsi izsekot filozofiju atslēgidejām, un, balstoties uz secinājumiem, iedziļināties konkrēti valdnieka institūta specifikā. Nikolo Makjavelli idejas par valdnieku, galvenokārt, tiek izklāstītas viņa slavenākajā darbā “Princis”,  kamēr legālistu idejas saturas vairāku Senķīnas filozofu rakstos, no kuriem autore izvēlējās Šan Jana, Haņ Fei un daļēji Šeņ Dao sastādītus tekstus. Bakalaura darbs sastāv no piecām daļām. Darba pirmā daļa veltīta legālisma filozofijas kopīgam pārskatam, otrā – Nikolo Makjavelli filozofijas pārskatam. Trešajā daļā tiek piedāvāts detalizēts valdnieka un valsts ierēdņu attiecību pārskats. Ceturtajā – valdnieka kultivējamas īpašības ar diviem apakšpunktiem – legālistu valdnieka kā bezpersoniskas pozīcijas kvalitātes un taktikas, un Nikolo Makjavelli autoritāra līdera kvalitātes un taktikas. Piektajā un pēdējā daļā autore piedāvā kopsavilkumu, īpaši izdalot abu filozofiju līdzīgus izcelšanās apstākļus, līdzīgus filozofiju mērķus, kā arī sistematizē valdnieka jēdziena līdzības. Darba apjoms:  45 lpp.",0
1075,Nacisma propaganda latviešu romānistikā vācu okupācijas laikā 1941.–1945. gadā,"Pētījuma “Nacisma propaganda latviešu romānistikā vācu okupācijas laikā 1941.–1945. gadā” mērķis ir konstatēt un analizēt nacisma propagandas iezīmes latviešu romānos un noteikt to potenciālo ietekmi uz lasītājiem. Bakalaura darba objekts ir četri romāni – Augusta Broča “Meža cilvēki”, Jāņa Sārta “Pieviltie”, Jonāsa Miesnieka “Starp divi krastiem” un Teodora Zeltiņa “Vētras vanags”.  Bakalaura darba uzdevumi ir izpētīt propagandas teorijas un to pielietojumu literatūrā, apgūt latviešu vēsturnieku pētījumus par nacisma ideoloģiju un tās izpausmēm Latvijā, interpretēt atlasītos romānus tēmas kontekstā un izpētīt romānu recenzijas un kritiku.  Darba teorētiskajā daļā ir izmantota vēsturiski ģenētiskā metode, romānu analīze ir veikta ar semiotikas palīdzību, bet kritika un recenzijas ir pētītas ar recepcijas metodi.  Romānos ir novērojamas līdzīgas gan saturiskās, gan stilistiskās iezīmes, kuras raksturīgas propagandas fenomenam un nacisma ideoloģijai.",0
1076,Oficiālās japāņu valodas atšķirības rakstu valodā no mutiskās valodas,"Bakalaura darba nosaukums ir ‘’Oficiālās japāņu valodas atšķirības rakstu valodā no mutiskās valodas,’’ kur oficiālo japāņu valodu saprot kā standarta valodu, ko izmanto valsts iestādēs un sarunvaloda, kura ir balstīta tieši uz standarta valodas, nevis kāda reģionālā dialekta.   Tēma tika izvēlēta, jo, mācoties japāņu valodu, bieži rodas sarežģījumi tulkojumos vai interpretācijā, kad tiek salīdzināta rakstu valoda, kas ir standartizēta, ar sarunvalodu, kur netiek ievēroti visi gramatikas likumi un tiek izmantoti papildus izteiksmes veidi, ko nelieto rakstu valodā.   Darba mērķi ir parādīt, kā tika veidota mūsdienu standarta japāņu valoda, kā atšķiras rakstu valoda no sarunvalodas, kur būtiskākās atšķirības analizēt un paskaidrot, un kā šīs atšķirību nozīmi sarunvalodā var interpretēt rakstu valodā.   Darbā tiek secināts, ka oficiālā japāņu valoda ir veidota pēc Edo valodas parauga un visbūtiskākās atšķirības ir partikulu pielietojumam sarunvalodā to salīdzinot ar rakstu valodu, jo rakstu valodā tiek izmantotas pamata partikulas, kuru savienojumi netiek saīsināti, kamēr sarunvalodā šīs partikulu pielietojums ir atkarīgs no sarunvalodas vieda, runātāja un sarunas dalībniekiem.   Darbs tiek dalīts divās nodaļās, kas attiecīgi ir tālāk sadalītas apakšnodaļās, kur vienā daļā tiek apskatīta teorija un otrā tiek veikta daiļdarbu analīze. Darba apjoms ir 44. lpp.",0
1077,Izvērtējošā leksika produktu aprakstos,"Izvērtējošā leksika, arī pasīzstama kā novērtēšana, ir specifiska pieeja, kas izmantota, lai izpētītu, aprakstītu un izskaidrotu kā valoda ir lietota, lai paustu kāda izvērtējumu attiecībā uz konkrētu fenomenu vai uzvedību, kā arī ieņemtu konkrētu nostāju attiecībā uz tekstā izteikto priekšlikumu. Novērtēšana ir viens no trim galvenajiem diskursa semantiskajiem resursiem, kas veido interpersonālu nozīmi, kopā ar ‘līdzdalību’ un ‘vienošanos’.  Šī pētījuma mērķis ir izpētīt, kā dažāda izvērtējošā leksika izmantota produktu aprakstos, un kā pareizs izvērtējošās leksikas lietojums var tikt izmantots kā stratēģija, lai palielinātu tirdzniecību. Metodoloģija izmantota šajā pētījumā ir korpusa lingvistika, kura galvenokārt koncentrējas uz valodas lietojumu un palīdz atpazīt sistēmas, izmantojot kvantiatīvo analīzi ar kvalitatīvajiem elementiem. Pirmkārt, rezultāti norāda, ka izanalizētie produktu apraksti neseko konkrētiem noteikumiem, secības izteiksmē, taču visi apraksti pauž vienu mērķi, tas ir reklamēt produktu. Otrkārt, analīze atklāj, ka visbiežāk izmantotā saistīšanas stratēģija ir ‘monoglosija’, un tajā pašā laikā visbiezāk izmantotā gradācijas stratēģija ir ‘paaugstināšana’. Atslslēgas vārdi: novērtēšana, saistība, graduēšana, produktu apraksti, reklāmas žanrs.",0
1078,Īpatnējā korejiešu budisma pamatlicēji un budisma galvenais mantojums,"Dotais bakalaura darbs ir veltīts korejiešu budismam. Tā nosaukums ir “Īpatnējā korejiešu budisma pamatlicēji un budisma galvenais mantojums”. Darba mērķis ir, pamatojoties uz pieejamo literatūru un darba autora vērojumiem, izpētīt kā budisma reliģija nonāca Korejas pussalā, kā notika īpatnējā korejiešu budisma attīstīšanās un ko reliģija, kura kādreiz bija visietekmīgākā reliģija Korejā un kura joprojām izraisa korejiešu zinātnieku interesi, atstāja līdz mūsdienām.   Darbs sastāv no trim daļām. Pirmajā daļā tiek aplūkota korejiešu budisma vēsture laika posmā no reliģijas ienākšanas Korejā Trīs Karaļvalstu periodā līdz tās norietam Čoson dinastijas laikā. Otrā daļa ir veltīta divu korejiešu budisma pamatlicēju Vonhjo un Uisana filozofijas un budisma mācības sludināšanas pieejas izpētei. Trešā daļa ir veltīta korejiešu budisma mantojumam – Tripitakas Koreanas izveides priekšnosacījumiem un izveides procesam, kā arī budistu tempļu arhitektūras elementiem un galvenā korejiešu budistu kanona uzglabāšanas vietai – Hēin templim.",0
1079,Indivīda koncepts postkoloniālo apstākļu kontekstā. Trimdinieka tēla izveides principi 20. gs. 40. gadu politiskā un 21. gs. sākuma ekonomiskā trimda,"Lai ilustrētu un pētītu laikmetīgo realitāti bieži tiek izmantots tieši postkoloniālais diskurss. Taču, lai pielāgotu šo teoriju, kas pēc būtības ir sabiedriska teorija, arī literatūrzinātniskiem pētījumiem vai ar literatūrzinātni saistītiem starpdisciplināriem pētījumiem, jāņem vērā arī autora jeb apkārtējās realitātes dokumentētāja izteikti subjektīvais pasauluzskats. Šī pētījuma mērķis ir, fiksējot galvenos konceptus un likumsakarības starp tiem, kurus dokumentē atsevišķi pēckara un ekonomisko trimdu pārstāvoši autori savos darbos, salīdzināt šo autoru uztverto realitāti (īpaši sabiedrisko realitāti) ar to interpretāciju par realitāti, kuru piedāvā postkoloniālais diskurss, kā arī ar atsevišķiem sociālās psiholoģijas, neiroloģijas un sociālās neiroloģijas realitātes pētījumiem, caur kuriem pārvērtēti gan abu laikposmu postkoloniālie, gan indivīdu (autoru) dokumentētie konteksti.",0
1080,Modālo darbības vārdu lietojums projektu pārskatos,"Modālie darbības vārdi ir lingvistisko līdzekļu kopums, kas izpauž sprieduma līmeni par to vai darbība ir iespējama, varbūtīga, viennozīmīga, ticama, atļauta vai aizliegta, nevis norāda to kā faktu. Šī pētījuma mērķis ir izanalizēt modālo darbības vārdu lietojumu biznesa projektu pārskatos. Teorētiskais pamatojums ir balstīts uz Baibera, Konrada, Līča un Longa (Biber, Conrad, Leech and Long) 2002) modālo darbības vārdu semantisko kategorizāciju. Empīriskā pētījuma metode, kas tiek pielāgota šim darbam ir diskursa analīze. Visbiežāk izmantotie modālie darbības vārdi ir can un will, izpaužot iespējamības un prognozes funkcijas, veidojot loģisko nozīmi.",0
1081,Lielvaru sadursme: Japāna un Ķīna 21.gadsimtā,"Āzijas reģiona bagātajā vēsturē vienmēr ir bijušas divas valstis, kuras izcēlās starp citām ar to, ka vienmēr cīnījās viena pret otru politiski un militāri. Tās, protams, bija Japāna un Ķīna. Pazemojuma Gadsimta beigas Ķīnā un postošo Japānas Nosacīto Bezierunu kapitulāciju (t.s. Conditional Unconditional Surrender) pēc Otrā Pasaules kara var uzskatīt par jaunu sākumu, kad šīs valstis kļuva par pasaules vadošiem spēlētajiem. Neskatoties uz to, ka pēc Otrā Pasaules kara attiecības starp abām valstīm sāka uzlaboties, tas diemžēl, neturpinājās pārāk ilgi. Šobrīd attiecības starp Japānu un Ķīnu ir vēsas un neizskatās, ka nākotnē kaut kas mainīsies. Šajā darbā darba autors vēlētos izanalizēt kļūdas, ko abas valstis ir pieļāvušas pagātnē un to ietekmi uz abu valstu attiecībām. Apskatīt iespēju atjaunot normālas attiecības nākotnē vai arī, kā rekomendēja premjer-ministrs Šidehara38, nogaidīt kad “Politiķi būs pietiekami gudri” lai atrisinātu problēmas un strādātu kopā, veidojot abpusēji izdevīgu sadarbību nākotnei.",0
1082,Vārddarināšanas paņēmienu analīze reklāmā,"Reklāma ir visizplatītākais veids kā uzņēmumiem mērķauditoriju iepazīstināt ar saviem produktiem un pakalpojumiem. Lai reklāma būtu efektīva, tai ir jābūt ne tikai informatīvai, bet arī inovatīvai, tādēļ tās veidošanā tiek izmantoti dažādi vārddarināšanas paņēmieni. Šī pētījuma mērķis ir noteikt, kādi vārddarināšanas paņēmieni tiek izmantoti iknedēļas laikrakstā The Economist publicētajās reklāmās. Pētījumā tiek izmantota gan kvalitatīvā, gan kvantitatīvā pētījuma metode, lai noteiktu visbiežāk izmantotos vārddarināšanas paņēmienus. Analizētais korpuss sastāv no 90 reklāmām, kas saistītas ar uzņēmējdarbību, finansēm un tehnoloģiju. Kopējie pētījuma rezultāti liecina, ka visbiežāk izmantie vārddarināšanas paņēmieni analizētajās reklāmās ir afiksācija, kas sastada gandrīz 70 procentus no analizētajiem datiem, un salikteņu darināšana, kas sastāda vairāk kā 20 procentu. Retāk izmantie paņēmieni ir  jaunvārdu un strupvārdu darināšana, teleskopēšana un konversija.",0
1083,Emocionālie izteiksmes līdzekļi The Economist ievadrakstos,"Emocionālie izteiksmes līdzekļi ir bieži sastopami ikdienā lietotā valodā. Tos iespējams atrast arī preses izdevumos. Mediji un prese tiek uzskatīti par vienu no dominējošiem, domu virzošiem spēkiem, kas raisa lasītājos konkrētas sajūtas un emocijas, kas vēlreiz apliecina izvēlētās tēmas nozīmīgumu.  Šī bakalaura darba mērķis ir noskaidrot kādi emocionālie izteiksmes līdzekļi ir sastopami The Economist 2014. un 2015. gada ievadrakstos, lai raisītu lasītājā konkrētas sajūtas un emocionālu stāvokli, kā arī salīdzināt iegūtos rezultātus, lai izdarītu secinājumus balstoties uz abu gadu ievadrakstu salīdzinājumu.  Metodes, kas izmantotas, lai izstrādātu šo darbu ir saistītas ar teorētiskā pamata apkopošanu, kā arī praktisko daļu – diskursa analīzi, kuras ietvaros analizēti 10 The Economist ievadraksti. Raksti analizēti kvalitatīvā veidā, pēcāk veicot kvantitatīvu analīzi. Korpuss sastāv no 10 rakstiem, kuri izraudzīti no The Economist 2014. un 2015. gada izdevumiem (atbilstoši pieci raksti no katra gada). Secinājumi apliecina,ka lielākoties izmantotie emocionālās izteiksmes līdzekļi pauž negativitāti. 2015. gada The Economist izdevumu ievadraksti satur lielāku skaitu emocionālo izteiksmes līdzekļu, salīdzinājumā ar 2014. gada izdevumiem, kuros ievadraksti satur mazāk emocionālo izteiksmes līdzekļu. 2015. gada ievadrakstos paustās emocijas ir lielākoties negatīvas, salīdzinājumā ar 2014. gadu, kura ievadrakstos paustās emocijas satur relatīvi vairāk pozitīvu izteiksmes līdzekļu.",0
1084,Džeinas Ostenas romāna “Emma” kritika,"Bakalaura darbs pēta Džeinas Ostinas romānam “Emma” veltīto kriticismu. Teorētiskajā daļā autore sniedz ieskatu par Džeinas Ostinas laikabiedru sniegto kritiku, divdesmitā gadsimta rakstnieku kriticisma aspektiem un diskutē par mūsdienu akadēmiskās intereses pieaugumu par Džeinu Ostinu. Praktiskajā daļā autore analizē romānam “Emma” veltīto feministu kritiku, kā arī aplūko Bildungsromāna vadlīnijas, pēta romāna “Emma” kritikas galvenos virzienus, sniedz divdesmitā gadsimta un modernā kriticisma analīzi.  Papildus, darba autore salīdzina un analīzē vairākas deviņpadsmitā, divdesmitā un divdesmit pirmā gadsimta ietekmīgu kritiķu esejas un publikācijas, un novērtē to kriticisma pieejas. Pētījuma rezultāti atklāj, ka salīdzinājumā ar agrākām kriticisma pieejām, modernais kriticisms sniedz lielāku izpratni par Dženu Ostinu, kā literāro tēlu, kā arī par viņas romāniem. Modernais kriticisms aplūko romānus, balstoties uz iepriekšējo pētījumu rezultātiem, kā arī izmanto kritiskā lasījuma, kontekstuālo un socioloģisko pieeju.  Tā pat modernais kriticisms pēta romāna kultūras, politiskos un sociālos aspektus mūsdienu izpratnē, kas uzsver un izskaidro Džeinas Ostinas un viņas romānu aktualitāti.  Bakalaura darba pētījuma rezultātus var izmantot turpmākai klasiskās angļu literatūras kriticisma pētīšanai.",0
1085,Sociāla reklāma un tās ietekme uz cilvēkiem,"Šīs darbs piedāvā informāciju un pētījumu par sociālo reklāmu un tās ietekmi uz cilvēkiem. Pētījuma mērķis ir noskaidrot cilvēku sajūtas un uztveri par sociālo reklāmu. Darbs sniedz informāciju par sociālo reklāmu, tās misiju, funkcijām un īsu vēsturi. Kritiskā diskursa analīze sniedz autores pētījumu par sociālo reklāmu, kas ir saistīta ar ģimenes vardarbību, ceļa drošību un ekoloģijas problēmām. Aptaujas analīze apraksta cilvēku viedokļus par sociālo reklāmu, kā arī viņu izjūtas un emocijas aplūkojot konkrētus sociālās reklāmas piemērus.",0
1086,Modālo darbības vārdu lietojums ekonomikas diskursā,"Šī bakalaura darba mērķis bija analizēt funkcijas, kuras pilda modālie darbības vārdi ekonomikas diskursā kā arī noteikt visbiežāk lietotus modālos darbības vārdus analizējamajā diskursā. Pētījums sastāv no trīm nodaļām: pirmajā nodaļā tiek apskatīts 'ekonomikas diskursa' jēdziens, kā arī to raksturojošās pazīmes. Otrajā nodaļā tiek apspriesta modālo darbības vārdu sistēma un to funkcijas. Trešajā nodaļa tiek analizēti piecpadsmit raksti, kas tika publicēti ""The Guardian"" (elektroniskā versijā), iztirzājot modālo darbības vārdu lietojumu, kā arī paudot to funkcijas ekonomikas tekstos. Pētījuma rezultāti liecina, ka modālie darbības vārdi tiek visumā bieži lietoti ekonomikas diskursā, jo tie pilda dažādas funkcijas tekstā. Pētījuma rezultāti rāda, ka visbiežāk lietotie modālie darbības vārdi ir: 'will', 'would' un 'could'. Turklāt, šie modālie darbības vārdi pilda iespējamības un varbūtības funkcijas.",0
1087,Utopiju un antiutopiju iezīmes Luisas Lorijas Romānā “Devējs”,"Pašreizējais darbs ir veltīts Luisas Lorijas romāna Devējs analīzei. Pētījuma mērķis ir uzzināt kāda ir literāro utopiju un antiutopiju izcelsme un to attīstība, kādas raksturīgās iezīmes ir atrodamas ievērojamu utopiju un antiutopiju autoru darbos, un, lai atklātu  kuras iezīmes Lorijas darbam ir kopīgas ar Tomasa Mora, Tommazo Kampanellas un citu utopiju un antiutopiju autoru darbiem. Pētījumā tiek izmantotas satura analīzes, uzmanīga lasījuma, un interpretācijas metodes. Galvenie rezultāti parāda, ka ideja par utopisku vietu pastāv jau vairākus gadsimtus, un, ka antiutopiskā literatūra parādījās kā atbilde uz cilvēces neveiksmīgajiem mēģinājumiem radīt reālas utopiskas kopienas. Tika izdalītas četrdesmit divas raksturīgās iezīmes dažādu utopiju un antiutopiju autoru darbos, divdesmit četras no tām Lorijas darbā. Visbeidzot, tiek secināts, ka Mora, Kampanellas, Platona un citu antiutopiju darbu autori ir ietekmējuši Luisas Lorijas  romānu Devējs.",0
1088,Migrantu identitātes Zeidijas Smitas romānā “Baltie zobi” un Džona Lenčestera romānā “Kapitāls”,"Bakalaura darba mērķis ir izpētīt migrantu identitātēs divos 21.gs. britu romānos, proti Zeidijas Smitas romānā „Baltie Zobi” un Džona Lančestera romānā “Kapitāls”. Teorijas apskats par personisko un kopējo identitātes rašanos bija būtisks turpmākajai literatūras analīzei. No abu grāmatu analīzes, var secināt, ka nepastāv viens identitātes rašanās avots, kas būtu kopīgs visiem migrantiem. Papildus tam, var minēt, ka romānu gaitā, dažu grāmatas tēlu personiskās identitātes krasi mainījās. Lielākoties, Britu sabiedrība uztvera visus grāmatās atrodamus migrantus kā eksotisko „citu”. Daži no šiem tēliem, šo apzīmējumu rezultātā, cieta rases un kultūras aizspriedumu dēļ.",0
1089,Lietojuma norādes specializētajās angļu valodas vārdnīcās,"Tas ir būtiski, ka juristi un tiesību jomas profesionāļi rīkojas atbilstoši, lietojot savas jomas terminus un definīcijas. Tieši tādēļ piemērotu un noderīgu šķirkļu un definīciju lietojuma norāžu pielietošana specializētajās vārdnīcās ir ļoti svarīga. Tas ir iemesls, kādēļ lietojuma norādes specializētajās angļu valodas vārdnīcās tiek pētītas.  Šī darba mērķis ir noteikt lietojuma norāžu dažādos veidus angļu valodas juridiskajās vienvalodas un divvalodu vārdnīcās. Tika izmantotas teorētiskās izpētes metodes, kas iekļauj piemērotu teoriju pētīšanu un empīriskās, kas iekļauj lietojuma norāžu analizēšanu. Rezultātā tiek secināts, ka angļu valodas vienvalodas juridiskās vārdnīcas raksturo vairāk lietojuma norāžu un vairāk lingvistiskās informācijas to šķirkļos kā divvalodu juridiskajās vārdnīcās. Apkopojot secinājumus, divvalodu juridiskās vārdnīcas lielākoties aplūko diatopical, diatechnical un diamedial lietojuma norāžu veidus. Turpretim vienvalodas juridiskās vārdnīcas lielākoties aplūko diachronic, diaintegritive, diatopical, un diafrequental lietojuma norāžu veidus. Kā arī, var secināt, ka vienvalodu juridisko vārdnīcu šķirkļu konstrukcijas ir ļoti raksturīgas un lielākā daļa šādu vārdnīcu uzskaita pamatvārdus ar to ekvavilentiem valodā, kurā pamatvārds tiek tulkots.  Atslēgvārdi: specializētā leksikogrāfija, lietojuma norādes, juridiskās vārdnīcas, vienvalodas vārdnīcas, divvalodu vārdnīcas",0
1090,Mācību vārdnīcas kā skolotāja darba resursi,"Bakalaura darbā ar tēmu „Mācību vārdnīca kā skolotāja darba resursi’’, tiek pētītas divas mācību vārdnīcas - Longman Learner’ Dictionary of Contemporary English un Macmillan English Dictionary for Advanced Students. Šī darba mērķis ir pētīt izvēlētās mācību vārdnīcas, kā skolotāja resursus uzdevumu izstrādē četrām valodas prasmēm. Darba procesā izveidojas trīs galvenās nodaļas, un pirmā nodaļa atbild par teorētisko fonu, kurā tiek apkopota informācija par mācīšanas materiāliem, precīzāk, par vārdu krājuma mācīšanas materiāliem un metodēm, tāpat arī tiek analizētas četras valodas prasmes lasīšana, rakstīšana, runāšana un klausīšanās. Šī informācija tiek arī tālāk pielietota praktiskajā daļā. Tāpat arī teorētiskajā daļā tiek izklāstīti mācību grāmatu lietojumi un vārdnīcu veidi. Otrā lielā nodaļa atspoguļo metodoloģiju, kas tiek pielietota darba procesā. Teorētiskajā daļā uzsvars tiek likts uz summatīvo analīzi (Summative analysis), bet praktiskajā daļā uz gadījuma izpēti (Case study). Visbeidzot, trešā nodaļa uzmanību vērš uz bakalaura darba praktisko daļu, kurā tiek salīdzinātas internetā pieejamās mācību vārdnīcas ar papīra formātā pieejamajām, tāpat arī tiek salīdzinātas abas iepriekš minētās mācību vārdnīcas, to iezīmes, gan negatīvās, gan pozitīvās, kā arī vispārējais vārdnīcu fons. Pratiskā daļa sniedz inforrmāciju arī par autora darbu ar B1 (pre-intermediate) zināšanu līmeņa skolniekiem, viņu un skolotājas vērojumu, interviju ar skolotāju, četru valodas prasmju uzdevumi izstrādi, to realizēšanu klasē, aptaujas veikšanu latviešu valodā, kā arī datu apkopošanu un secinājumiem.",0
1091,Svešvalodu apguves materiāli mediķiem,"Šis dokuments ir veltīts pētniecības aspektiem par svešvalodu mācību materiāliem mediķiem. Autore sniedz informāciju no konkrētu grupu autoriem, piemēram, kā Ainsworth-Vaugh (2001), Wilce (2009) un Maynard (1991), kas ir pētījuši jēdzienu „medicīnas diskurss”, kā arī par vispārējiem aspektiem, kas ir nepieciešami, lai izstrādātu angļu medicīnas mācību grāmatu, kurā autori, piemēram, Grant (1987), Cunningsworth (1984) un Ur (1996) tiek pētīti. Šī pētījuma mērķis ir analizēt medicīnas angļu valodu un noskaidrot, kādi aspekti ir nepieciešami, lai izgatavotu profesionālas angļu medicīnas mācību grāmatas. Papildus, pētījuma mērķis atklāj būtiskākos elementus, kas ir nepieciešami, lai angļu medicīnas mācību grāmata būtu izdevīga studentiem un kādi kritēriji tiek piemēroti, lai palīdzētu nākotnes veselības aprūpes speciālistiem, izvēlēties atbilstošu angļu medicīnas mācību grāmatu. Lai sasniegtu šo mērķi, tika piemērota kvalitatīvā un kvantitatīvā analīze. Šī Bakalaura darba rezultāti liecina, ka medicīnas diskurss aplūko ne tikai medicīnas praksi, bet arī valodas ideoloģijas. Un aspekti, kas iekļauti mācību grāmatā ir ne tikai būtiski skolotājiem, bet arī skolēniem, jo tie ietekmē to, kā zināšanas tiks uztvertas.",0
1092,Vēstījuma lingvistiskās pazīmes angļu tautas pasakās,"Šis bakalaura darbs ir veltīts angļu tautas pasaku vēstījuma lingvistiskās pazīmes izpētei. Tautas pasakai ir vairākas specifiskās valodas īpatnības, kas izpauda ša folklora žanra īpašu raksturu. Pētījuma mērķis bija identificēt angļu tautas pasaku konkrētās lingvistiskās pazīmes un noteikt lingvistisko pazīmju kategorijas, kuras tiek izmantotas angļu tautas pasakās visbiežāk. Kopumā tika apkopotas 20 tautas pasakas angļu valodā. Pētījuma rezultāti parādīja, ka šīm angļu tautas pasakām piemīt šādas lingvistiskās pazīmes: tradicionālās formulas pasakas sākumā un beigās, leksikas atkārtojumi, epiteti, frāžu un teikumu paralēlās struktūras, polisindetons, aliterācija un asonanse. Pētījuma rezultātā ir noskaidrots, ka visbiežāk lietotas lingvistiskās pazīmes angļu tautas pasakās ir leksikas atkārtojumi, un paralēlisms. Darba rezultāts ļauj secināt, ka pētījuma mērķis ir sasniegts.",0
1093,Sižeta struktūra Dž. K. Roulingas romānā “Harijs Poters un Jauktasiņu princis”,"Bakalaura darbā veikta Dž. K. Roulingas romāna “Harijs Poters un Jauktasiņu Princis” sižeta struktūras analīze. Tā mērķis ir analizēt romāna “Harijs Poters un Jauktasiņu Princis” struktūras atbilstību Freitāga piramīdai. Pētījumā apskatīts katrs Freitāga piramīdas posms un analizēts Roulingas romāns, pielietojot Freitāga piramīdu. Darbā arī aprakstīti sarežģījumi, peripetijas, atpazīšanas skati un ciešanas, kā arī analizēta tēlu izvēļu nozīme sižeta attīstībai. Lai sasniegtu pētījuma mērķi, veikta literārā darba analīze, interpretācija un strukturālā analīze. Pētījums pierāda, ka romāna “Harijs Poters un Jauktasiņu Princis” struktūra atbilst Freitāga piramīdai, kas papildināta ar sarežģījumiem, peripetijām, atpazīšanas skatiem un ciešanām. Rezultāti norāda uz efektīvu cēloņu un rezultātu mijiedarbību, kā arī atspoguļo izvēļu nozīmi sižeta attīstībai.",0
1094,Metaforu lietojums mārketinga blogos,"Šī pētījuma mērķis bija analizēt metaforu  veidus, kas ir izmantoti mārketinga blogos, noteikt to izmantošanas mērķi mārketinga blogu ierakstos un noteikt avota un mērķa domēnus, kurus var atrast identificētajās metaforās. Pētījuma metode bija diskursa analīze. Rezultāti liecina, ka visplašāk izmantotais metaforu veids blogu ierakstos ir konceptuālās metaforas; kam seko “tradicionālās” metaforas, taču tās izmanto retāk. Mērķa domēni, kas tiek skaidroti, izmantojot metaforas, ir saistīti ar mārketinga terminoloģiju; avotu domēni, kas visplašāk tiek izmantoti paskaidrojumam ir daba, dzīvnieku/cilvēku uzvedība un ceļojums. Metaforas izmanto mārketinga blogos, lai izskaidrotu konkrētu mārketinga terminoloģiju un paaugstinātu klientu apmierinātības līmeni.",0
1095,Virgin Grupas un Ričarda Brensona tvitera kontu reģistra analīze,"Šī darba mērķis ir izpētīt valodas lietojumu Virgin Grupas un Ričarda Brensona tvitera kontos. Šajā pētījumā kā galvenā metode ir izmantota Baibera un Konrādes (2009) reģistra analīze, kas iekļāva situācijas, valodas un funkcionālo analīzi. Darba autore ir analizējusi lietvārdus, darbības vārdus, īpašības vārdus, vietniekvārdus un modālos darbības vārdus abos tvitera kontos, lai saprastu, kā šīs konkrētās lingvistikās iezīmes palīdz uzlabot uzņēmuma tēlu. Rezultāti atklāja, ka abiem tvitera kontiem ir vienas un tās pašas situācijas īpašības, bet kas attiecas uz lingvistiskajām iezīmēm, vienas un tās pašas idejas tika izteiktas ar dažādu lingvistisko iezīmju palīdzību.",0
1096,Kultūršoks Erasmus apmaiņas studentu dzīvē un tā atrisināšanas veidi,"Erasmus mācību mobilitātes dalībniekiem ir piedāvāta iespēja pavadīt vienu vai divus semestrus studēt augstākās izglītības iestādē citā Eiropas valstī. Ierodoties šajā valstī, studentiem var rasties kultūršoks. Darba mērķis ir izpētīt kultūršoka jēdzienu un iegūt datus par visvairāk traucējošākajiem iemesliem, kas to izraisa, kā arī atrast veidus, kā to risināt. Šim nolūkam autore analizēja teorijas par kultūršoku, adaptāciju un atgriešanās kultūršoku, kā arī izstrādāja un veica starptautisku aptauju. Papildus tika intervēti četri Erasmus koordinatori no Latvijas un Lielbritānijas. Tika secināts, ka Erasmus apmaiņas studenti sastopas ar kultūršoku dažādās pakāpēs, kas ir atkarīgs no dalībnieka rakstura un iegūtajām zināšanām par valsti. Visgrūtākais studentiem ir atrast savu lomu vietējā sabiedrībā, vientulības sajūta, lēna adaptācija, nezināmā akadēmiskā vide, un valodas barjera.",0
1097,Vēstījums un pilsēta Pītera Akroida romānos “Dens Līno un Laimhausas Golems” un “Doktora Dī māja”,"Pilsētas var tikt aplūkotas ne tikai no ģeogrāfiskās lokācijas skatupunkta. Tās var apskatīt arī caur sociālās struktūras perspektīvu. Daudzi literatūras autori izmanto tādu mākslinieciskos izteiksmes līdzekli kā personifikācija savos darbos, kur, piemēram, pilsētām tiek piedēvētas cilvēka īpašības un tās tiek izmantotas kā stāsta varoņi iekš darba vēstījuma. Viens no autoriem, kas izmantojis šo māksliniecisko izteiksmes līdzekli un aplūkojis pilsētu no dažādiem skatupunktiem ir Pīters Akroids, kur viņš savos romānos, kā arī citos darbos apraksta Anglijas galvaspilsētu Londonu. Šis pētījums ir veltīts stāstījuma veidu analīzei iekš Pītera Akroida romāniem „Dens Līno un Laimhausas Golems” un „Doktora Dī māja”. Pētījuma mērķis ir analizēt kā Akroida romānu stāstījums nodod vēstījumu par Londonu un tās kultūru. Darbā izmantotās metodes ietver sevī teorētisku literatūras apskatu par tādām tēmām kā mitoloģija un stāstījuma veidu teorija, kā arī teksta analīzi. Rezultāti rāda, ka abos Akroida romānos tikuši izmantoti vairāki stāstījuma veidi, kas liek lasītājam aplūkot pilsētu no dažādām perspektīvām, turklāt, savstarpēja saikne starp pagātni un tagadni, ka arī mistērijas klātbūtne pilsētā veicina lasītāja izpratni par Londonu šo romānu ietvaros. Secinājumi rāda, ka Akroids ataino Londonu kā drūmu un noslēpumainu vietu, kur satiekas un apvienojās pārdabiskas parādības un mīti.",0
1098,Ebreja valodiskais tēls krievu un poļu valodā: anekdošu materiāls.,"Bakalaura darbs „Ebreja valodiskais tēls krievu un poļu valodā: anekdošu materiāls” ir veltīts ebreja stereotipiskā tēla aprakstam, kā tas tiek reprezentēts krievu un poļu anekdotēs. Darba mērķis ir izpētīt stereotipa pētīšanas pieejas teorijas aspektā, un veikt praktisko ebreja stereotipa struktūras aprakstu. Pētījuma ietvaros tika atlasītas un izskatītas 100 krievu un 100 poļu anekdotes, kas pastāv interneta vidē. Tika izskatīta anekdotes žanra specifika kopumā, kā arī ēbreju humora atšķirīgās īpatnības. Ebreja raksturojošās pazīmes, kuras izpaudās attiecīgās valodas anekdošu tekstos, bija apkopotas un salīdzinātas savā starpā. Tātad bija izceltas visnozīmīgākās stereotipa pazīmes, kā arī pazīmes, kuras ir unikālās priekš krievu un poļu kultūrām. Veiktais pētījums var būt saistošs filologiem, folkloristiem, kulturologiem, kuri nodarbojas ar līdzīgas tēmas pētīšanu, kā arī tiem, kuri interesējas par šīs problēmas jautājumiem.",0
1099,Tiesību jomā lietojamās angļu valodas metaforisku terminu izcelsmes analīze,"Bakalaura darbs veltīts metaforisko terminu izcelsmes analīzei juridiskajā angļu valodā. Pētījuma mērķis ir izsekot ar vārda nozīmes maiņu veidotu terminu etimoloģiju. Pētījums atklāja tendenci, ka šādu terminu daudzums angļu juridiskajā valodā ir pieaudzis. Pētījuma metodoloģija ietver gan kvalitatīvo analīzi, gan kvantitatīvo analīzi. Iegūtie rezultāti neapstiprināja pētījumam izvirzīto hipotēzi, jo analīzes laikā tika noskaidrots, ka metaforisko terminu īpatsvars, kas radušies nesenos gadsimtos, ir lielāks par metaforisko terminu skaitu, kuru pirmreizējais lietojums atzīmēts agrākos gadsimtos. Tas ļauj secināt, ka mūsdienu juridiskajā angļu valodā nesen veidoti metaforiskie termini dominē par metaforiskajiem terminiem kas veidoti senākos gadsimtos daudzuma ziņā.",0
1100,Sakārtojuma saiklis “un” emuāros,"Emuāru rakstīšana pēdējo gadu laikā guvusi plašu popularitāti dažādās jomās un nozarēs. Lai gan valodas īpatnības emuāros nav plaši pētītas, valoda emuāros tiek raksturota kā nepastarpināta un tās lietojums tiek salīdzināts ar runas pierakstīšanu, kad domu plūdumu ir grūti sadalīt teikumos. Līdz ar to šī darba mērķis ir izzināt un analizēt sakārtojuma saikļa “un”  lietojumu saliktos sakārtotos teikumos emuāros, kas ir uzskatīti par jaunu, vēl attīstības procesā esošu, žanru. Iegūtie rezultāti liecina, ka, lai gan tiek izšķirti astoņi sakārtojuma saikļa “ un”  papildus nozīmju veidi, lielākajā daļā teikumu sakārtojuma saiklis “un” tiek lietots ar tā pamatnozīmi.",0
1101,Ceļojumu emuāri kā žanrs,"Ceļošana ir kļuvusi pieejamāka, kas ir radījis saistītu biznesa procesu attīstību. Tā rezultātā tiešsaistes ceļojumu emuāri kļūst aizvien populārāki par ierasto ceļvedi. Šī pētījuma mērķis ir izpētīt vietējo iedzīvotāju rakstītus ceļojumu emuārus kā žanru un noteikt, vai tiem ir valdoša žanra struktūra un komunikatīvais mērķis, jo šis ceļojumu emuāru veids nav ticis plaši pētīts iepriekš. Tika veikta izvēlētu ceļojumu emuāru žanra analīze no mājaslapām Spotted by Locals un Like a Local Guide, izmantojot speciāla lietojuma angļu valodas žanru skolas skatījumu. Pētījuma rezultāti ļauj autoram atklāt, ka ceļojumu emuāriem nav vispārpieņemtas žanra makro-struktūras un to galvenā valodas metafunkcija ir informatīva.",0
1102,Tēlaino izteiksmes līdzekļu lietojums rakstos par inovācijām,"Tēlainie izteiksmes līdzekļi spēlē svarīgu lomu daudzos rakstos. Esot izteiksmīgi, tēlainās izteiksmes līdzekļi palīdz lasītājam iztēloties teikuma galveno domu. Bakalaura darba mērķis ir analizēt tēlaino izteiksmes līdzekļu lietojumu rakstos par inovācijām. Pētījumā ir izmantotas sekojošas metodes: publiskoto avotu analīze un teksta analīze. Pētījuma rezultātā tika atrasti 207 tēlainās izteiksmes līdzekļu piemēri, un pētījums rāda, ka personifikācijas un salīdzinājumi ir vispopulārākie tēlainās valodas veidi. Galvenie secinājumi ir, ka tēlaino izteiksmes līdzekļu izmantošana palīdz lasītājiem labāk iegaumēt tekstu un katram tēlaino izteiksmes līdzekļu veidam ir noteikta funkcija tekstā. Atslēgas vārdi: tēlainie izteiksmes līdzekļi, raksti par inovācijām, salīdzinājums, personifikācija",0
1103,Finanšu terminoloģijas mācīšana pieaugušajiem,"Bakalaura darbā tiek pētīti līdzekļi finanšu terminoloģijas mācīšanai. Teorētiskajā daļā apskatītas terminoloģijas un leksikas galvenās īpašības, mācīšanas metodes un aktivitātes, analizēts finanšu diskurss. Empīriskās daļas mērķis ir noskaidrot, kuras metodes un aktivitātes ir piemērotas finanšu terminoloģijas mācīšanai pieaugušajiem. Pētījuma dati tika iegūti analizējot novērojumus un studentu progresu. Iegūtie dati liecina, ka pieaugušie var mācīties finanšu terminoloģiju, izmantojot arī tradicionālās mācīšanas metodes, taču saskaņā ar studentu sniegto informāciju, inovatīvas mācību metodes un aktivitātes ir noderīgākas un patīkamākas.  Iegūtos rezultātus var izmantot finanšu terminoloģijas mācīšanai pieaugušo auditorijai.",0
1104,Mākslinieciskie izteiksmes līdzekļi Hilarijas Klintones un Donalda Trampa prezidenta priekšvēlēšanu kampaņas runās,"Ir svarīgi petīt un izprast leksisko māksliniecisko līdzekļu lietojumu prezidenta vēlēšanu kandidātu runās, tāpēc ka tie tiek izmantoti kā mērķauditorijas parliecināšanas līdzeklis. Tādēļ pētījuma mērķis ir izpētīt leksisko māksliniecisko izteiksmes līdzekļu lietojumu Hilarijas Klintonas un Donalda Trampa priekšvēlēšanas kampaņas runās. Lai sasniegtu darba mērķi, diskursa analīzes metode tika pielietota. Pētījuma empiriskajā daļā tika secināts, ka Klintonas runas satur lielāku māksliniecisko izteiksmes daudzumu nekā Trampa runas, kā arī ka metaforām, metonīmijām un idiomām ir ne tikai figuratīva, bet arī paskaidrošanas funkcija. Apstrādajot un interpretējot datus, darba veikšanas procesā visi pētījuma jautājumi tika atbildēti; pētījuma mērķis tika sasniegts.",0
1105,Laika un telpas poētika M. Cvetajevas autobiogrāfiskājā prozā.,"Darbs ir veltīts telpas un laika poētikas izpētei M. Cvetajevas autobiogrāfiskajā prozā. Pētījuma mērķis ir analizēt telpas un laika īpatnības M. Cvetajevas autobiogrāfiskajā prozā balstoties uz sekojošiem prozaiskiem darbiem: «Bašņa v pljuše», «Šarlottenburg», «Dom u starogo Pimena» un «Nezdešnij vecher».   Darbs sastāv no divām daļām. Pirmajā tiek izklāstītas dažādas interpretācijas un pieejas telpas un laika pētniecībai mākslinieciskajos darbos. Otrajā darba daļā tiek atklātas un analizētas telpas un laika īpatnības M. Cvetajevas autobiogrāfiskajā prozā.   Darbs var ieinteresēt filologus, kuri pēta telpas un laika poētiku, kā arī  jebkurus lasītājus, kuri ir autobiogrāfiskās prozas cienītāji.",0
1106,Idiomu lietojums lietišķajās ziņās,"Bakalaura darba tēma ir „Idiomu lietojums lietišķajās ziņās”. Diplomdarba mērķis ir apskatīt atšķirības idiomu lietojumā britu un amerikāņu lietišķajās ziņās, laikrakstos, kuri publicēti tiešsaistē. Autores pētijums tiek veikts no diahroniskās perspektīvas. Bakalaura darbā izmantotās izpētes metodes ir literatūras pārskats un diskursa analīze, kā arī idiomu kvalitatīvā un biežuma analīzes lietišķajās ziņās, kas publicētas britu un amerikāņu interneta avīzēs. Pētijuma rezultāti liecina, ka amerikāņu lietišķo ziņu rakstos idiomas tiek lietotas vairāk nekā britu publikācijās, taču tieši tīrās idiomas procentuāli vairāk tiek izmantotas britu tiešsaistes lietišķo ziņu rakstos. Tendences idiomu lietojuma biežumā biznesa ziņu rakstos iezīmē pretējus virzienus britu un amerikāņu laikrakstos, t.i., palielinoties idiomu lietojumam britu laikrakstos tas paralēli samazinās amerikāņu ziņās. Autores pētijums atklāj, ka daļa idiomu parādās abās, gan britu, gan amerikāņu ziņās, un ka, parasti, britu idiomas ir sastopamas britu kontekstos un amerikāņu idiomas — amerikāņu kontekstos. Attiecībā uz idiomu lietojumu lietišķo ziņu rakstos, autore secina, ka leksiska idiomu pārveidošana ir žurnālistu iecienīta prakse, kā arī tā ir kopīga iezīme lietišķajās ziņās.",0
1107,Ekonomikas nozares diskursā lietojamā profesionālā valoda,"Šajā darbā ir adresēts jautājums par ekonomikas nozares diskursā lietojamo profesionālo valodu. Pētījuma mērķis bija iepazīt profesionālā žargona esošās tendences Swedbank gada pārskatā, analizējot to no valodniecības un pragmatikas zinātnes viedokļa. Lai veiktu analīzi, kvalitatīvā metode un izvēlēti elementi no kvantitatīvās metodes tika izmantoti. Iegūtie dati norāda, ka profesionālais žargons ir atrodams Swedbank gada pārskatā. No valodniecības zinātnes analīzes viedokļa, visbiežāk pielietotās nozīmes veids ir konteksta nozīme, un visplašāk pielietotā leksiskā vienība ir vārdkopa. Kas attiecas uz analīzi no pragmatikas zinātnes viedokļa, komunikatīvais notikums ir raksturots kā gada kopsapulce, kur gada pārskats tiek prezentēts akcionāriem, un jebkāds notikums, kurā gada pārskats ir pieejams plašākai sabiedrībai. Komunikatīvais mērķis ir sniegt pārskatu par Swedbank finanšu rezultātiem un finanšu stāvokli 2015. gada beigās. Turklāt, profesionālais žargons kā valodniecības īpašība ir pielietots gada pārskatā, pamatojoties uz noteikto komunikatīvo notikumu un komunikatīvo mērķi.",0
1108,Literārā tulkojumа īpatnības: Viktora Pelevina romāns Generation “P”,"Bakalaura Darbs ir veltīts literārā tulkojuma īpatnību izpētei, par piemēru ņemot  Viktora Pelevina romāna “Generation “P”” un tulkojumu latviešu valodā (tulkotājs – Arvis Kolmanis). Tiek veikta abu darbu (origināla un tulkojuma) salīdzinošā analīze. Īpaša uzmanība tiek veltīta literārā tulkojuma lingvistiskajām problēmām, piemēram, vārdu spēļu, neoloģismu, personvārdu u.c. tulkojumiem.  Pētījums var ieinteresēt filologus, kuri nodarbojas ar līdzīgas problemātikas pētīšanu, kā arī visus lasītājus, kuri interesējas ar darbā aprakstītiem problēmām.",0
1109,Pastāvīgo vārdu biežums laikrakstu tiešsaistes publikācijas un to diskusiju ziņās,"Šis darbs iepazīstina ar laikraksta The Guardian tiešsiastes publikāciju analīzi. Šī darba mērķis ir izanalizēt pastāvīgo vārdu (lietvārdu, darbības vārdu un īpašības vārdu) biežumu laikrakstu publikācijas un to diskusiju ziņās.  Galvenā pētījuma metode bija korpusa-lingvistiskā metode, kas balstīta uz Makenerija (2006) teoriju. Šī darba autors izveidoja mini-korpusu, kas sastāvēja no divām teksta grupām: laikrakstu publikācijām un diskusiju ziņām. Vārdšķiru biežuma sadalījums korpusā, norāda uz formalitātes līmeņu atšķirību starp laikrakstu publikācijām un to diskusiju ziņām.  Iegūtie rezultāti norāda uz reģistra variāciju izanalizētājos korpusa žanra tekstos.  Lai identificētu līdzības un atšķirības starp rezultātiem, darba autors salīdzināja šajā pētījumā iegūtos rezultātus ar vārdšķiru biežumu, balstoties uz Bibera un citu autoru (1999) atklājumiem LSWE korpusā.",0
1110,Modālo darbības vārdu un tiem pielīdzināmo vārdu un frāžu  lietojums laikrakstā „Baltic Times”,"Darba mērķis ir izpētīt, kā tiek izmantoti modālie darbības vārdi un tiem pielīdzināmie vārdi un frāzes. Svarīgi ir arī analizēt teoriju par diskursa, žanra un mediju diskursa būtību. Darbs palielina izpratni par modālo darbības vārdu un tiem pielīdzināmo vārdu un frāžu lietojumu, attiecībā uz to formām un funkcijām. Kvantitatīvā un kvalitatīvā analīzes tika izvēlētas kā galvenās pētījuma metodes. Kvantitatīvās analīzes rezultāti liecina, ka modālas formas bieži tika izmantotas „Baltic Times” laikrakstos. Visbiežāk izmantotās formas bija modālie darbības vārdi will un would. Kvalitatīvās analīzes rezultāti atklāj, ka visbiežāk sastopamās modālo un daļēji modālo darbības vārdu [semi-modals] funkcija ir prognozēšana, kas balstīta uz pieņēmumu, iespējamību un pienākumu.",0
1111,Poētiskie personvārdi Nikolaja Gudaņeca dzejā.,"Bakalaura darbs ir veltīts Nikolaja Gudaņeca dzejas poētiskā vārda analīzei. Darbu sastāda  divas daļas. Pirmajā daļā tiek izskatīta onomāstika, kā zinātne un termiņš “poētonims”, kā arī izskatīta poētonima klasifikācijas problēma un poētonimu funkcijas. Otrajā daļā tiek izskatīti poētonimu tipi un tiek piedavāts jēga komentārs poētonimiem Nikolaja Gudaņeca dzejā. Darbs ieinteresēs filologus, kulturologus un pārējos cilvēkus, kurus interesē onomastikas un poētonimu attistības tendencēm.",0
1112,Autora neoloģismi mūsdienu krievu fantastikas prozā.,"Bakaulara darbs ir veltīts mūsdienu fantastiskās prozas valodas izpētei. Autors veic mūsdienu fantastikas grāmatu analīzi un autoru neoloģismu izpēti. Autora neoloģismi mūsdienu fantastiskajā prozā tika meklēti šājās grāmatās: «Metro 2033» autors Dmitrijs Gluhovskis, S.T.A.L.K.E.R. «Černobiļa ēnas» autoru kopdarbs, «Rītdien karš» autors Aleksandrs Zoričs. Īpaša uzmanība tiek veltīta autora pielietotajai valodai un autora neoloģisma funkcijām tekstā. Pētījums var ieinteresēt filologus, kuri nodarbojas ar neoloģismu izpēti, kā arī veidot sapratni par mūsdienu fantastiku.",0
1113,Darbības vārdu konotāciju analīze laikraksta “The Guardian” darījumu sadaļas viedokļu slejās,"Bakalaura darbā tiek apskatīta darbības vārdu konotāciju loma biznesa diskursa tekstos, tā tiek analizēta apskatot 30 darījuma sadaļas viedokļu slejas, kas publicētas žurnālā ‘The Guardian’. Darbā tiek izskatīti iepriekš izvirzītie pētnieciskie jautājumi, kas cenšas izzināt, kā autora attieksme tiešā veidā var tikt izpausta ar konotāciju pielietojumu tekstā; kā konotācijas tiek lietotas biznesa diskursa tekstos, lai autors izteiktu savu viedokli un radītu pārliecinošu vēstījumu un kuri temati saistīti ar negatīvām, bet kuri – ar pozitīvām konotācijām. Rezultāti norāda, ka vārdu konotācijas ietekmē sociāli un kultūras faktori un to nozīme tiek pielietota dažādos diskursos. Pētījuma laikā tika atklāts, ka darījuma sadaļas viedokļu slejās darbības vārdu konotācijas tiek izmantotas, lai autori spētu paust savu patieso attieksmi par tēmu. Bieži tiek izmantota neliterāra valoda, lai autors spētu izvairīties no tiešas, atklātas un skarbas kritikas. Tas ir lasītāja uzdevums censties interpretēt un uztvert autora patieso nostāju. Pētījuma rezultāti atbilst izvirzītajam darba mērķim – atklāt konotāciju patieso nozīmi un saprast to pielietojuma būtību biznesa diskursa tekstos. Balstoties uz atklājumiem, var secināt, ka darbības vārdu konotācijas darījuma sadaļas viedokļu slejās savdabīgi ietekmē gan komunikāciju starp autoru un lasītāju, gan arī paša vēstījuma efektivitāti.",0
1114,Krievu filoloģijas studentu leksiskā kompetence poļu valodā (rakstu darbu materiāls).,"Dotajā bakalaura darbā tika analizētas krievu filoloģijas studentu leksiskās kļūdas (mācoties poļu valodu kā svešvalodu LU). Teorētiskajā daļā tika izskatīti jautājumi par svešvalodas un dzimtās valodas apguvi, leksisko kompetenci, kļūdu labojumu nozīmi, kā arī par leksisko kļūdu klasifikācijām. Pamatojoties uz kļūdām, ko studenti bija pieļāvuši rakstu darbos, praktiskajā daļā tika izveidotas tabulas, kurās tika klasificētas leksiski semantiskās, leksiski sintaktiskās un interferences kļūdas, pēc tam izskaidrojot to rašanās iemeslus.",0
1115,Bērns F. Dostojevska daiļradē 1840. – 1860.  gadu pirmajā pusē (tēla uzbūve).,"Darbs ir veltīts bērnu tēlu veidošanai F. Dostojevska daiļradē no 1840. gadiem līdz 1860. gadu pirmajai pusei. Autors pēta bērnu personāžu vizuālā raksturojuma savstarpējo saikni ar rakstnieka māksliniecisko bērnības koncepciju. Darbs sastāv no divām daļām. Pirmajā daļā tiek izskatīts priekšstats par bērnību Dostojevska daiļradē, aprakstīta bērnu personāžu tipoloģija un ģenēze. Otrajā daļā tiek noskaidrota bērnu vizuālo tēlu specifika un noteikti varoņu ārējā raksturojuma būtiskākie līdzekļi. Pētījumā tiek noteikta bērnu personāžu ārējo īpašību semantika un funkcijas, pamatota to spēja parādīt varoņu iekšējās pasaules īpašības.",0
1116,Projektu pārskati kā žanrs,"Šī pētījuma mērķis ir izpētīt projektu pārskatu žanru, izmantojot Eiropas Komisijas projektu gala pārskatus. Šis bakalaura darbs atbild uz trīs pētījuma jautājumiem, kuros apskatīts izvēlēto projektu pārskatu žanra komunikatīvais mērķis, projektu pārskatu noteicošā žanra makro-struktūra, kā arī tam raksturīgās lingvistiskās iezīmes. Pētījumā ir iekļauta projektu pārskatu, žanru un žanru analīzes teorijas, retorisko struktūru un darbības vārdu laiku pārskats, kā arī empīriskā analīze. Pētījums piedāvā Eiropas Komisijas projektu pārskatu primāro un sekundāro komunikatīvo mērķi, kā arī sastāda šī žanra tekstu retorisko posmu un soļu modelī, un analizē to raksturojošās lingvistiskās iezīmes, tādējādi atbildot uz izvirzītajiem pētījuma jautājumiem.",0
1117,Metaforizētu terminu tulkošanas problēmas medicīnas terminoloģijā – franču-latviešu valodās,"Bakalaura darbs ir veltīts metaforu analīzei medicīnas terminoloģijā, kā arī to tulkošanas īpatnībām no franču uz latviešu valodu. Darba mērķis ir izpētīt metaforizētus medicīnas terminus abās minētajās valodās, lai realizētu komparatīvo, kvalitatīvo un kvantitatīvo analīzi par visbiežāk medicīnas terminoloģijā sastopamajiem metaforu tipiem, lai apskatītu, kāda ir metaforas loma terminoloģijā, kā arī, lai noskaidrotu, kādas tulkošanas metodes izmantot to tulkošanas procesā. Lai izstrādātu korpusu, tika izmantotas vairākas tulkotas publikācijas medicīnas nozarē no franču uz latviešu valodu, medicīnisko terminu tiešsaistes vārdnīca Dictionnaire de l’Academie Française, kā arī citas medicīnas publikācijas. Bakalaura darbs sastāv no divām daļām. Teorētiskajā daļā tiek prezentēta metaforas teoriju sintēze, apskatīta metaforas loma terminoloģijā un īpaši medicīnas terminoloģijā, terminoloģijas teorija un metaforizētu terminu, kā arī metaforizētu medicīnas terminu tulkošanas īpatnības. Praktiskā daļa sastāv no izvēlēto metaforizēto medicīnas terminu analīzes. Tā veikta pēc sekojošiem aspektiem – metaforizētu medicīnas terminu tulkošana, sinonīmija, to pārstāvētie metaforu tipi un pamatdomēna, konceptu vizualizēšanas izmaiņas abās valodās, kā arī metaforas rašanās vai zušanas tendences tulkošanas procesā latviešu valodā.",0
1118,Dzimtes priekšstatu verbalizācijas leksiski semantiskais aspekts Rīgas žurnāla „Dļa Vas” materiālos.,"Bakalaura darbs ir veltīts dzimtes priekšstatu verbalizācijas leksiski semantiskiem aspektiem žurnāla “Dļa vas” materiālos. Pētījumā tiek sistematizēti un izanalizēti leksiski semantiskajā līmenī uz dzimtes jautājumu orientēti žurnāla raksti, tiek aprakstīti tekstos aktualizēti dzimtes priekšstati, kuri piedalās vīriešu un sieviešu tēlu veidošanā, kā arī tiek konstatēts materiālos “Dļa vas” aktualizētu dzimtes priekšstatu funkcionāli teorētiskais tips. Pētījuma saturs var ieinteresēt filologus, kuri nodarbojas ar dzimtes problemātiku.",0
1119,"Intertekstualitāte poētiskajā almanahā ""Pismena"".","Bakalaura Darbs “Intertekstualitāte poētiskajā almanahā “Pismena” ir veltīts analīzei un krājuma strukturēšanai pamatojoties uz N.A. Fatejevas interteksta klasificēšanu. Darbā tiks pētīta zinātniska literatūra par intertekstualitāti  - jēdziens, funkcijas un elementu tipoloģija. Īpaša uzmanība būs pievērsta dzejoļiem, kuros var atrast tekstu – donoru, un balstoties uz Fatejevas interteksta tipoloģiju tiks piedāvāta jauna tekstu strukturēšana. Pētījums var ieinterestet filologus, kuri nodarbojas ar interteksta problemātiku , kā arī visus lasītājus, kas interesējas ar poēziju, kura ir publicēta Latvijā.",0
1120,Medicīniskās terminoloģijas mācīšana augstskolas līmenī,"Šī maģistra darba mērķis ir izpētīt veiksmīgākos medicīniskās terminoloģijas pasniegšanas metodes augstskolas līmeņa studentiem. Izmantojot triangulācijas metodi, autore analizēja augstskolas pasniedzēju, praktizējošo fizioterapeitu un studentu viedokļus par fizioterapijas specialitātes medicīniskās terminoloģijas atlasi un mācīšanas veidiem. Teorētiskajā daļā autore apskata dažādas terminoloģijas mācīšanas klasifikācijas un medicīniskā diskursa īpatnības. Apkopojot praktiskās daļas rezultātus, darba autore secinaja, ka veiksmīgākie medicīniskās terminoloģijas pasniegšanas paņēmieni ir priedēkļu un piedēkļu mācīšana, vārdu atpazīšana no konteksta, mnemoniskie uzdevumi, asociāciju veidošana un diskusijas.",0
1121,Ieceļotāju integrācijas vēlme – mīts vai realitāte? Situācijas salīdzinājums Vācijā un Latvijā,"Bakalaura darba tēma ir ieceļotāju integrācijas vēlme, - balstoties uz situācijas salīdzinājumaVācijā un Latvijā.  Bakalaura darbā tiek aplūkoti divu dažādu minoritāšu integrācijas piemēri divās Eiropas valstīs: turku integrācija Vācijā un krievu integrācija Latvijā. Darba gaitā tiek skaidrots, kas ir migracija un integrācija, kā abas Eiropas savienības valstis izskaidro jēdzienu ‘integrācija‘, un kā šī integrācija noritVācijā un Latvijā.  Abu valstu integrācijas veidu salīdzinājums tiek veikts, balstoties  dažādu aspektu analīzē. Tiek aplūkoti vēsturiskie aspekti, kuru dēļ minoritātes atrodasVācijā un Latvijā, minoritāšu un nacionālo iedzīvotāju kultūras atšķirības un līdzības, kā arī tiek analizētaVācijas un Latvijas politika, proti, ko politiķi domā par minoritāšu integraciju un kas tiek piedāvāts integrācijas uzlabošanai, piemēram,  valsts valodas apgūšanas kursi, vispārējās izglītības principi Vācijā un Latvijā.  Pētijuma rezultāti rāda, ka abām Eiropas valstu lielākajām minoritātēm, neskatoties uz ilglaicīgu klātbūtni, tomēr vēl ir konstatējamas integrācijas problēmas. Abas minoritates ir atšķirīgas, gan kūltūras, gan releģijas aspektu dēļ, tomēr abām ir vērojamas problēmas ar valsts valodas apgūšanu, kas nereti palēnina integrāciju. Turklāt, ja Vācijā, vāciešu un turku savstarpējā integrācija ir apgrūtināta arī kultūras atšķirību dēļ, tad Latvijā lielākā problēma ir saistīta ar to, ka valsts politika cenšas ierobežot minoritāšu tiesības mācīties dzimtajā valodā. Šā iemesla dēļ iespējama negatīva attieksme pret  valsts politiku, jo minoritātes pārstāvji nesaista sevi ar valsts kultūru un necenšas integrēties pilnībā. Noslēgumā tiek secināts, ka minoritates savā būtībā ir dažādas, sākot ar viņu atrašanās iemeslu Eiropas valstīs un beidzot ar viņu kultūru. Tātad, integrācija norit dažādi – gan balstoties uz minoritāšu atšķirībam, gan arī uz valsts politiskajiem nosacījumiem, kuri ne vienmēr sekmē minoritāšu integrāciju.",0
1122,Vācu valoda kā svešvaloda. Latviešu un angļu valoda – palīgs vācu valodas apguvē,"Šajā darbā tiek pētītas jaunas alternatīvas mācību prakses vācu valodas kā svešvalodas mācīšanai pieaugušajiem un demonstrētas jaunas pieejas šo mācību optimizēšanai. Svarīgākais instruments ir vairāku valodu izmantošana mācību laikā, īpaši, latviešu un angļu. Šī darba mērķis ir pārbaudīt un pilnveidot pašlaik valodu apguves procesā izmantotās metodoloģijas piemērotību. Darbā izklāstīts pētāmā jautājuma teorētiskais pamatojums; praktiskajā daļā īpaši detalizēti tiek analizēti jauni, autora izstrādāti valodas mācību materiāli.",0
1123,Sintoisma un budisma sinkrētisma dinamika 21. gadsimta Japānas sabiedrībā,"Šī darba nosaukums ir “Sintoisma un budisma sinkrētisma dinamika 21. gadsimta Japānas sabiedrībā”. Darba mērķis ir izpētīt, kāda ir sintoisma un budisma sinkrētisma ietekme uz mūsdienu japāņu ikdienu, un vai vēsturiskā sintoisma un budisma sinkrētisma rezultātā radušās tradīcijas mūsdienu japāņi izprot reliģiozitātes kontekstā. Šāda tēma tika izvēlēta, jo Japānai piemīt īpatnējas reliģiozitātes pazīmes, kuru cēlonis meklējams sintoisma un budisma sinkrētismā. Šo pazīmju pētīšana ir viena no aktuālākajām pētījumu sfērām Japānas studijās. Darba gaitā tika secināts, ka sintoisms un budisms šo reliģiju sinkrētisma rezultātā mūsdienu Japānas sabiedrībā tiek uztverti kā japāņu tradīciju, paražu, svētku un citu sociālo darbību kopums, nevis kā divas atsevišķas reliģijas. Tradīcijas, kas radušās sintoisma un budisma sinkrētisma rezultātā, tiek izprastas kā japāņu kultūras daļa, un šo tradīciju reliģiskais konteksts nav būtisks. Šī uztvere būtiski ietekmē Japānas reliģiozitātes līmeni. Darbs sastāv no trīs nodaļām, 50 lappusēm un diviem pielikumiem.",0
1124,Pārmaiņas Dienvidkorejā prezidenta Pak Čunghī diktatūras laikā (1961-1979),"Bakalaura darba tēma ir “Pārmaiľas Dienvidkorejā Prezidenta Pak Čunghī Diktatūras laikā (1961-1979)”. Dienvidkoreja pēdējos gados kļuvusi par paraugu citām attīstības valstīm, ar iespaidīgu ekonomisko lēcienu un vērā ľemamiem sasniegumiem zinātnē, izglītībā un tehnoloģiskajā nozarē. Kā arī Dienvidkorejas fenomenālie sasniegumi pārsteiguši pasaules attīstītās valstis kā, piemēram, ASV un Austrāliju. Darba galvenais mērķis ir noskaidrot, kas ir Pak Čunghī, izpētīt viľa aptuveno biogrāfiju un noskaidrot, kādas pārmaiľas Pak Čunghī ieviesis Dienvidkorejā. Kā arī izpētīt viľa pretrunīgo reţīmu valstī un pašreizējo lomu Dienvidkorejā. Darbs sastāv no divām pamat daļām. Pirmā daļa veltīta, lai izpētītu Pak Čunghī dzīves gājumu un viľa sasniegumus. Otrā daļa veltīta, lai izpētītu situāciju Dienvidkorejā pēc Korejas kara, Pak Čunghī ceļu līdz prezidenta amatam, viľa pretrunīgo reţīmu, tā beigas un viľa atstāto mantojumu.",0
1125,Attiecība starp varu un cilvēcību F. Kafkas „Metamorfoze”: interpretēta japāņu manga,"Bakalaura darba tēma ir Franca Kafkas romānā „Metamorfoze” atrodamu varas attiecību interpretācija un analīze japāņu manga medijos, balstoties uz Bjorna Krausa un Edvarda Šila varas teorijām. Darbā tika izstrādāts salīdzinošais multimediju pētījums, kura mērķis ir pierādīt un aprakstīt attiecību starp cilvēcību un varu Kafkas darbā, kā arī identificēt kā šī attiecība tiek parādīta „Metamorfozes” ietekmētajās darbos.Pētījuma rezultāti rāda, ka „Metamorfozē” un analizētājās manga eksistē iekšējais, identitātes varas konflikts un ārējais, sabiedriskais varas konflikts starp cilvēci un tās antitēzi., kurā cilvēcība līmenis korelē ar varas līmeni. Noslēgumā tika secināts, ka gan oriģinālais varas attiecību attēlojums, gan tā interpretācijas japāņu manga atbilst savam attiecīgam vēsturiskam kontekstam un sevī apstrādā iznākšanas laikam svarīgāku problemātiku.",0
1126,Sieviešu skaistuma jēdziens klasiskajos konfuciānisma tekstos,"Bakalaura darba nosaukums „Sieviešu skaistuma jēdziens klasiskajos konfuciānisma tekstos” ir veltīts 3 konfuciānisma izcilo sekotāju, skolotāju, kā arī filozofu – Konfūcijam (551.-479. p.m.ē.), Mendzi (372.-289. p.m.ē) un Sjuņdzi (544.-496. p.m.ē.) filozofijas izpētei. Darba mērķis ir saistīts ar Konfūcija, Mendzi un Sjuņdzi klasisko tekstu un sieviešu skaistuma jēdziena pētīšanu. Konfūcija, Mendzi un Sjuņdzi sieviešu skaistuma jēdziena izpratne  pamatota uz viņu darbus: „Apkoptas runas”, „Mendzi” un „Sjuņdzi”. Lai izpētītu sieviešu tēlojumu un tās skaistumu, vispirms jāaplūko Konfūcija, Mendzi un Sjuņdzi biogrāfija, pievēršot uzmanību tām sievietēm, kas bija viņiem līdzās. Tika pētīts sievietes skaistuma jēdziens un tā interpretācijā, kā arī tas, kāda ir sieviešu loma un tā sociālās funkcijas.  Tika analizēts sieviešu fiziskais un morālais attēlojums un to skaistuma interpretācija konfuciānisma laikā, tajā laikā sieviete bija saistīta ar sociāli zemu slāni un tika uzskatīta par viltīgu būtni un ģimenes nastu. Konfūcijam, Mendzi un Sjuņdzi bija savs viedoklis par sieviešu funkcijām un to vietu ģimenē un sabiedrībā. Bakalaura darbu veido divas nodaļas. Darba pirmajā daļā ir aplūkotas sieviešu funkcijas sabiedrībā, to ārējā izskata apraksts agrīnā konfuciānisma laikā. Tika aplūkota arī skaistuma jēdziena vēsture. Otrajā daļā tika aplūkota Konfūcija, Mendzi un Sjuņdzi biogrāfija un sievietes, kas bija viņiem līdzās. Otrajā daļā arī izpētīta Konfūcija, Mendzi un Sjuņdzi skaistuma jēdziena izpratne, aprakstīta  darbos „Apkoptās runas”, „Mendzi” un „Sjuņdzi” vērojamais sieviešu fiziskais un garīgais attēlojums. Darba apjoms - 46. lpp.",0
1127,Vācu literatūras ietekme uz latviešu literatūru Viļa Plūdoņa un Raiņa darbos,"Vācu kultūrai un literatūrai bija nozīmīga loma 20. gs. sākuma latviešu rakstnieku dzīvē. Šī maģistra darba „Vācu literatūras ietekme uz latviešu literatūru Viļa Plūdoņa un Raiņa darbos” mērķis ir noteikt, kā vācu autoru darbi ietekmēja Viļa Plūdoņa un Raiņa daiļradi. Maģistra darbā tiek analizēti un salīdzināti latviešu autoru lasītie un tulkotie teksti ar viņu oriģinālliteratūru. Salīdzinājumam ir izvēlēta Raiņa un Viļa Plūdoņa dzeja un prozas teksti, kā arī vairāku vācu autoru darbi. Pētījumā tika konstatēts, ka pastāv līdzības latviešu un vācu autoru lietotajos mākslinieciskās izteiksmes līdzekļos un pantu formās. Piemēram, Raiņa saīsinātajam sonetam ierosme bija Gētes dzejolis. No tā tiek secināts, ka vācu autoru teksti būtiski ietekmēja latviešu autoru darbus, kuri tos izmantoja par piemēru par spīti tam, ka viņu mērķis bija radīt nacionālu literatūru.",0
1128,„Vieglā valoda” kā palīglīdzeklis migrantu un bēgļu valodiskajai integrācijai Vācijā – pieredzes iegūšanas iespēja Latvijai,"“Vieglā valoda” kā palīglīdzeklis migrantu un bēgļu valodiskajai integrācijai Vācijā- pieredzes iegūšanas iespēja Latvijai. Šis darbs  noderēs cilvēkiem, kuri nespēj vienaldzīgi  raudzīties uz to, kas šobrīd notiek mūsu sabiedrībā – bēgļu viļņi pārklāj Eiropas valstis. Var bezgalīgi domāt par to, cik ģimeņu, vai atsevišķu migrantu jāuzņem katrai valstij, bet fakts ir tāds, ka katrā valstī jau ir imigranti un ne visi no tiem ir integrēti. Lai integrācija būtu veiksmīga, katrai valstij, sabiedrībai, kā arī pašiem imigrantiem jāpieliek visas pūles - “Pirmkārt, jābūt labām valodas zināšanām” – šis ir viens no galvenajiem nosacījumiem, kurš minēts katrā brošūrā vai interneta portālā. Šī bakalaura darba autore ierosina reāli novērtēt situāciju un nepieprasīt “labas valodas zināšanas”, bet koncentrēt uzmanību ātrai un vieglai valodas mācīšanai. Vieglā vācu valoda savā laikā tika speciāli izstrādāta garīgi atpalikušiem cilvēkiem un cilvēkiem ar mācību traucējumiem. Šie cilvēki mācās ne tikai lasīt un rakstīt, bet grūti saprotamua informācija viņiem jāpiedāvā jau transformēta saprotamā, nesarežģītā valodā. Kādēļ gan konkrētu un veiksmīgu Vācijas pieredzi neizmantot ieceļotāju integrēšanai? Darbā izmantoti materiāli, kurus laipni sniedza dažādas Vācijas valsts struktūras, kuras nodarbojas ar Vieglās vācu valodas popularizēšanu un izplatīšanu. Šā darba autorei  tika piedāvātas intervijas, grāmatas, sanāksmju atskaites, žurnālu un avīžu publikācijas, kā arī izdevniecību interneta saites. Bakalaura darbā apkopoti nozīmīgi avoti, kuros piedāvāta informācija par kursiem, mācību līdzekļiem un Vācijas mācību iestādēm, kuras izstrādā un ievieš lietošanā Vieglās vācu valodas nosacījumus, kā arī organizē Vieglās valodes apguvi. Darbā izmantoti arī secinājumi pēc pārrunām ar ""Vieglās valodas"" biroja pārstāvjiem Latvijā un vācvalodīgajās zemēs. Rezumējot tiek secināts,  ka galvenā barjera šobrīd ir tā, ka ar migrantu un cilvēku ar īpašām vajadzībām integrāciju nodarbojas divas dažādas valsts struktūras. Taču ir cerība, ka sabiedrības interesēs tās apvienos pūles, un Latvija pārņems labo Vācijas pieredzi, kur integrācija ar Vieglās valodas palīdzību pieejama visiem, kam tā nepieciešama.",0
1129,Dienvidkorejas “Izglītības drudzis” un tā ietekme uz jauniešiem 20. un 21. gadsimtā,"Darbā tiek apskatīta Dienvidkorejas izglītības sistēma un tās ietekme uz jauniešiem un viņu ģimenēm.  Darba mērķis ir, apskatot Dienvidkorejas izglītības attīstības vēsturi, pierādīt, ka Konfuciānisms bija tas, kurš lika pamatus Dienvidkorejas mūsdienu atkarībai no izglītības, un mērķis ir arī izpētīt, kā šī atkarība no izglītības izpaužas mūsdienās un kādas sekas tiek izraisītas. Darbs sastāv no trijām daļām, kurās padziļinātāk tiek apskatīta Dienvidkorejas izglītības attīstības vēsturiskā gaita, sīkāk tiek apskatītas “Izglītības drudža” izpausmes mūsdienās un tā ietekme uz jauniešiem.",0
1130,Sociālās daudzvalodības attīstība Eiropā. Luksemburgas piemērs,"Bakalaura darba tēma ir sociālās daudzvalodības attīstība Eiropā, kas rādīta ar Luxemburgas piemēru, balstoties daudzvalodības teorijas un daudzvalodības sociolingvistiskajos aspektos (piem., Klaudijas Marijas Rīlas darbā). Bakalaura darbā tiek aplūkotas daudzvalodības formas un īpaša uzmanība tiek pievērsta soziālas daudzvalodības formām un daudzvalodības piemēriem Eiropas Savienībā. Balstoties Luksemburgas piemērā, kur sociālo daudzvalodību veido trīs valodas, analīzes dati tiek apkopoti sociālās daudzvalodības modelī. Analīzē papildus tiek aplūkota arī situācija Belģijā – Europas Savienības valstī, kur jau ilgāku laiku ir vērojami konflikti starp franču und holandiešu valodu pārstāvošām sabiedrības daļām. Pētījuma rezultāti rada, ka sociālās daudzvalodības formas attīstās visā Eiropas Savienība un ka svešvalodu zināšanas mūsdienās ir viens no galvenajiem sociālās vienotības nosacījumiem Eiropā. Vairāku svešvalodu zināšanas tiek atbalstītas arī Eiropas Parlamentā, kurā mērķis ir panākt, lai eiropieši zinātu vienu vai vairākas svešvalodas augstākajā līmenī. Luksemburgu var uzskatīt par šobrīd vislabāko piemēru valodu mijiedarbībai valsts iedzīvotāju vidū. Analizējot Belģijas situāciju, var secināt, ka izvairīties no valodas konfliktiem ir saistāma ar nosacījumu, ka abos reģionos tiek mācītas cita reģiona valoda un vēl viena svešvaloda. Valodas apguve skolā var ietekmēt und attīstīt individuālo daudzvalodību, taču valodas tolerance, iespējams, būtu risināma arī politiskā ceļā. Noslēgumā tiek secināts, ka sociālā daudzvalodība ir nākotnē vēlama arī citās valstīs, piemēram Latvijā, un ka svešvalodu zināšanām mūsdienās ir butiska nozīme.",0
1131,Ekvivalence tūrisma jomas tekstu tulkojumos no latviešu valodas vācu valodā: leksiskais aspekts,"Darbā „Ekvivalence tūrisma jomas tekstu tulkojumos no latviešu valodas vācu valodā: leksiskais aspekts” aktualizēta mūsdienu pasaulē aizvien aktuālākā tūrisma tēma. Uzsvars likts uz kvalitāti tūrisma jomas tekstu tulkojumos, ka arī vācu tulkojuma atbilstību avotvalodas tekstam. Viens no darba svarīgākajiem aspektiem – konstatēt, cik kvalitatīvi ir šābrīža tūrisma jomas tekstu tulkojumi no latviešu valodas.",0
1132,Publiskās runas prasmju mācīšana pieaugušajiem,"Publiskā runa tiek uzskatīta par visnozīmīgāko valodas aspektu. Turklāt, publiskā runa ir ļoti sarežģīts process, jo tas prasa spēju sazināties gan mutiski, gan neverbāli, tādēļ attīstīt publiskās runas iemaņas ir ļoti svarīgi. Ir dažādas mācību tehnikas, metodes, teorijas un uzdevumi, kuras var tikt izmantotas, lai attīstītu publiskās runas iemaņas. Šī maģistra darba mērķis bija izpētīt īpatnības runas iemaņu pasniegšanā pieaugušajiem, kā arī analizēt komunikatīvās pieejas teorijas un rast efektīvus veidus, kā attīstīt runas iemaņas ar dažāda veida aktivitāšu palīdzību. Maģistra darbā tika izmantotas teorētiskās un praktiskās pētījumu metodes. Teorētiskā literatūra par pētāmo problēmu tika atrasta, izlasīta un izanalizēta. Lai noskaidrotu, kā attīstīt publiskās runas iemaņas un kādas aktivitātes var tikt izmantotas publiskās runas iemaņu attīstīšanai, šajā darbā izmantotas sekojošās pētījumu metodes: teorētisko avotu analīze, uz anketēšanu balstīta aptauja, apmācāmo prasmju novērtēšana, kā arī apmācību izmēģinājums. Pētījuma laikā iegūtie rezultāti tika izanalizēti, kā arī tika izvērtēts apmācāmā progress. Darbā tiek izdarīti secinājumi, ka autora izstrādātās komunikatīvās pieejas mācību metodes palīdzēja dalībniekiem uzlabot angļu valodas izrunu, gramatiku, artikulāciju, kā arī fizisko izturēšanos, kura palīdz sniegt verbālo un neverbālo ziņojumu.",0
1133,"“Normalitātes paredzamās lūzuma vietas” no tā dēvētās Y paaudzes perspektīvas, par piemēru ņemot Jana Oles Gerstera filmu “Oh Boy” un Jura Poškus “Kolka Cool”","Bakalaura darba tēma ir normalitātes paredzamās lūzuma vietas no Y paaudzes perspektīvas par piemēru ņemot filmu Oh Boy un Kolka Cool. Bakalaura darba ietvaros tiek aplūkots kā tiek definētas paaudzes, to raksturojums un arī Jūrgena Linka normālisma teorija. Jūrgens Links pēta dažādus procesus un sabiedrības struktūras, pētot kā tieši tiek noteiktas normalitātes robežas aiz kurām sākas anormalitāte un kādi faktori ir noteicošie šo robežu nopraušanā. Normālisma teorija tiek pielietota analizējot filmas Oh Boy un Kolka Cool scēnas, mēģinot noteikt kā tajās tiek producēta normalitāte, kā arī Y paudzes perspektīvu, salīdzinot ar citām paaudzēm, par pamatu ņemot paaudžu teoriju un to raksturojumu dažādos avotos.",0
1134,Pavārgrāmatu tulkošanas translatoloģiskie aspekti,"Šī darba tēma ir recepšu tulkošanas aspekti. Tēma ir aktuāla, jo, pieaugot vēlmei pēc jauniem ēdieniem, arvien vairāk recepšu tiek aizgūtas un tulkotas no citām valstīm, taču vairākas sastāvdaļas un ēdienu nosaukumus bieži vien ir sarežģīti pārtulkot. Darba mērķis ir izzināt stratēģijas un metodes, kas ir pieejamas tulkojot pavārgrāmatas, lai nodrošinātu tulkojumu kvalitāti. Tāpat arī tika izvirzīta hipotēze, ka tulkot pavārgrāmatas uz tuvāk stāvošu kultūru ir vieglāk kā uz tālāk stāvošu kultūru. Darbā tika pielietota salīdzinošā metode. Šī darba rezultātā tika izpētīts, ka recepšu sastāvdaļās un nosaukumos starp latviešu un vācu valodām pastāv vairāk tā saucamo “viens pret viens” atbilsmju, nekā starp latviešu un angļu valodām. Tai skaitā starp latviešu un angļu valodām tika konstatētas tā saucamās “viens pret nulli” atbilsmes jeb reālijas vairāk kā starp latviešu un vācu valodām. Šie rezultāti liek secināt, ka darba sākumā izvirzītā hipotēze ir piepildījusies.",0
1135,Latvijas un Korejas sadarbības veidi mākslas un kultūras jomās,"Bakalaura darba nosaukums ir “Latvijas un Korejas sadarbības veidi kultūras un mākslas jomās, Darba mērķi ir izpētīt iespējas ciešākai diplomātiskai sadarbībai ar Dienvidkoreju, kultūras un mākslas jomās. Analizēt paveikto abu valstu kultūras un mākslas jomās veiktās popularizēšanas metodes un rezultātus. Saprast kādēļ, neskatoties uz pēdējo gadu strauji augušo Latvijas un Dienvidkorejas diplomātisko un ekonomisko attiecību uzlabošanos, Korejas kultūra un māksla mūsu sabiedrībā paliek plaši neizzināta. Kā arī iemeslus tam, kāpēc mūsu valsts popularizēšana Korejā nav sasniegusi mums vēlamos rezultātus.  Šobrīd mēs dzīvojam interesantā laikā. Visā pasaulē notiek globalizācijas procesi, aizvien vairāk sabiedrību kļūst multikulturālas un plaši pieejamie elektroniskie informācijas līdzekļi mums sniedz iespējas būt informētiem par procesiem kas norisinās ikkatrā kultūrā. Abu valstu  sadraudzības programmas ir viena no iespējām uzzināt vairāk par citu kultūru, valodu un iegūt jaunas draudzīgas attiecības, kas, bez daudziem pozitīviem aspektiem, stiprina demokrātiskos principus un pat ekonomisko izaugsmi iesaistītajām pusēm.  Darbs sastāv no trijām daļām. Pirmajā daļā tiks izskatīta Eiropas savienības un Dienvidkorejas diplomātiskā vēsture, kā arī atsevišķi un detalizētāk aprakstītas Latvijas un Korejas savstarpējās attiecības. Kā arī ieskats Korejas kultūrpolitikas vēsturē ar uzsvaru uz 20/21. gadsimtu. Otrajā daļā tiks veikta Latvijas un citu Āzijas valstu organizāciju sadraudzības projektu analīze, lai izvērtētu tajās izmantotos kultūras apmaiņas mehānismus un to efektivitāti ar perspektīvām tos izmantot nākotnē, Korejas un Latvijas sadraudzības projekta izveides ietvaros. Šajā daļā tiks apskatītas tādas organizācijas un institūcijas, ar kuru starpniecību jau ir tikusi veikta Latvijas un Korejas sadarbība kultūras jomā, vai tās, kuras sniedz vislabākās iespējas.               Trešajā daļā tiks apskatītas pārējās organizācijas un projekti, kas var potenciāli veidot sadarbības līgumus starp Latvijas un Dienvidkorejas institūcijām, bet veiksmīgas sadarbības izveidošanai būs nepieciešami lielāki pūliņi. Balstoties uz iepriekš iegūtās informācijas, tiks apkopoti secinājumi par kopējo situāciju abu valstu kultūras un mākslas apmaiņā, kā arī nākotnes perspektīvas.",0
1136,Dzemdību tradīcijas latviešu folklorā,"Cilvēka dzimšana, tāpat kā nāve, tiek uzskatītas par sliekšņa jeb robežsituācijām, kas pieprasa īpašu attieksmi un ir saistītas ar dažādiem mītiski maģiskiem priekšstatiem.  Dzemdības saistāms ar sievietes auglību, seksualitāti, partnerattiecību un laulības dzīves funkcionalitāti, sociālo lomu izpildi, iniciāciju. Šim darbam tika uzstādīts mērķis identificēt, kā latviešu folkloras materiālā attēlotas dzemdības un ar tām saistītie procesi, tādējādi atklājot tradicionālos priekšstatus par bērna nākšanu pasaulē. Veiktas zinātniskās literatūras studijas par dzemdību tēmu no mītiskā aspekta, izmantojot dažādu folkloras pētnieku un antropologu pētījumus par tādām tēmām kā iniciācija, tabu, kosmogonija, antropogonija, plašāka dzemdību tradīciju konteksta radīšanai dažādās kultūrās. Identificēts, apkopots un analizēts ar dzemdībām saistītais folkloras materiāls - buramvārdi, tautasdziesmas un ticējumi. Veidota dzemdību procesa retrospekcija, atklājot latviešu dzemdību tradīciju specifiku dzemdību sagatavošanās, atvēršanās, izstumšanas un arī placentārajā periodā.",0
1137,“Savējā” meklējumi Linarda Tauna dzejā,"Maģistra darbā „”Savējā” meklējumi Linarda Tauna dzejā” pētīta viņa dzeja „savējās” pasaules poētiskajā uzbūvē, kas atklāj trimdinieka nepārtrauktos meklējumus pēc stabilitātes un nezūdošā. Pētītas 4 galvenās pamattendences, kas veido L.Tauna „savējā” skatījumu: atmiņas un vizionārās pasaules aspekts, kas ietver bērnības un sievietes konceptu, mākslas reminescences, pilsētas tēls kā „savējā” telpa un nojausmu līnija L.Tauna dzejā. Darba noslēgumā secināts, ka nosauktās tendences ir vitāli svarīgas Linarda Tauna „savējās” pasaules izveidē un attīstībā.",0
1138,Precedenta fenomenu korpusa evolūcija.,"Nataļja Kušnere. Precedenta fenomenu korpusa evolūcija. – Rīga, 2016. g. – 92 lpp. Darbs ir veltīts precedenta fenomenu izpētei mūsdienu Latvijas krievvalodīgos periodiskajos izdevumos un precedenta fenomenu, kas ietilpst divu dažādu krievu diasporas paaudžu kognitīvajā bāzē, korpusa apzināšanai. Darba teorētiskajā daļā tiek veikts zinātniskās literatūras pārskats un kritiskā analīze, kas ir veltīta precedenta fenomenu izpētei. Darba praktiskajā darbā ar anketēšanas metodes palīdzību tiek noskaidrots, kādas vienības ietilpst divu dažādu paaudžu krievvalodīgo references grupu precedenta fenomenu korpusā. Pētījums var būt interesants lingvistiem, kā arī visiem, kuri interesējas par šo tematu.",0
1139,Latvijas kultūras telpa: Baltijas jūras reģiona valstu loma – salīdzinoša Polijas un Zviedrijas vēstniecību darbības analīze,"Maģistra darba nosaukums ir “Latvijas kultūras telpa: Baltijas jūras reģiona valstu loma – salīdzinoša Polijas un Zviedrijas vēstniecību darbības analīze”. Globalizācijas tendenču, kā arī pasaulē notiekošu procesu, piemēram, bēgļu krīze, migrācija, konkurētspējas saglabāšana utt., dēļ apziņa un rūpes par valsts kultūras telpu ir aktuāls jautājums. Kultūras telpu ietekmē kā iekšēji, tā ārēji notikumi. Izšķiroša nozīme valsts un valsts kultūras telpas pastāvēšanā ir starptautiskajai atzīšanai, kas realizējas diplomātisko attiecību un diplomātisko pārstāvniecību - vēstniecību - dibināšanā. Līdz ar to valstī ir vairākas vēstniecības, kas pārstāv nosūtošās valstis un to intereses, kā arī veido attiecības ar uzņemošo valsti.   Darba mērķis ir, analizējot Polijas un Zviedrijas vēstniecību Latvijā redzamo darbību, pierādīt to ieguldījumu un ietekmi uz Latvijas kultūras telpu. Darba nobeigumā tiek secināts, ka vēstniecības piedalās Latvijas kultūras telpas attīstībā un papildināšanā, kā arī var ietekmēt sabiedrisko domu ar izplatīto informāciju vai dažādiem pasākumiem, kurus tās organizē vai atbalsta. Polijas un Zviedrijas vēstniecību darbības lielākā atšķirība ir poļu kopienas klātbūtne Latvijā, kas ir nozīmīga Latvijas kultūras telpas sastāvdaļa un kas lielā mērā nosaka Polijas vēstniecības darbību. Tajā pašā laikā vēstniecību ietekme uz Latvijas kultūras telpu nav izmērāma, jo nav precīzas statistikas par visiem notiekošajiem pasākumiem Latvijā, kā arī daļa vēstniecību aktivitāšu, kas laika gaitā var ietekmēt arī Latvijas kultūras telpu, nav pieejamas publiskajā telpā.",0
1140,Aristoteļa “Izteicēji”: tulkojums latviešu valodā un valodnieciski filozofisks komentārs,"Maģistra darbs veltīts vienam no vissvarīgākajiem tekstiem Rietumu filozofijas vēsturē –Aristoteļa darbam Izteicēji un tajā sastopamās filozofiskās terminoloģijas atveidei latviešu valodā. Filozofiskie termini ierasti „Izteicēju” tulkojumos modernajās valodās tiek atveidoti ar latīnismiem vai grēcismiem. Maģistra darba autore ir vairījusies no ierastās prakses un centusies rast terminu analogus latviešu valodā. Terminu tulkojums tiek pamatots, balstoties Izteicēju komentāros un latviešu valodas leksiskajā materiālā. Maģistra darbā iekļauts Izteicēju pirmo divu daļu (1a1–11b8) tulkojums latviešu valodā, ko pavada valodnieciski filozofisks komentārs.",0
1141,Rīgas lielveikala darbinieka afektīvās trajektorijas,"Maģistra darbs “Rīgas lielveikala darbinieka afektīvās trajektorijas” pievēršas lielveikala darbinieku perspektīvām un lielveikala pieredzēm, kas radušās šo perspektīvu ietekmē. Pētījums atklāj, kā lielveikala darbinieki, iemiesojot tā socio-ekonomisko vidi, rada un pielieto stratēģijas, kas ne tikai palīdz apdzīvot veikala materialitāti un risināt atsevišķas problēmsituācijas, bet ilgtermiņā rada specifisku kustības, socializēšanās un uzvedības modeli. Pētījuma mērķis ir izzināt un detalizēti aprakstīt darbinieku pieredzes. Aktieru-tīkla teorija apvienojumā ar afekta konceptu kalpo kā rīks iemiesotas pieredzes atklāšanā, sniedzot ieskatu tajā, kā aktori un to radītais afekts ietekmē darbinieka ikdienas trajektorijas lielveikalā. Darbinieku stāsti atklāj neparedzamu sistēmisku nedrošību, kā arī tās normalizēšanas un mazināšanas veidus.",0
1142,Lietuviešu romānu tulkojumi latviešu valodā (20.gs. 90. gadi – 21. gs.): kultūrvēsturiskais konteksts un problemātika,"Pētījuma mērķis ir noteikt latviešu un lietuviešu literārās sadarbības stāvokli un raksturot starpkultūru komunikācijas problemātiku lietuviešu romānu tulkojumu kontekstā. Lai mērķi sasniegtu ir aplūkota latviešu un lietuviešu literatūra kultūrvēsturiskā kontekstā, klasificēti un analizēti lietuviešu romānu tulkojumu latviešu valodā dati, kā arī tiek analizētas par romāniem veidotās recenzijas. Pētījumā secināts, ka lietuviešu romānu nepopularitātes statuss tiek skaidrots, pastarpināti izmantojot radniecības terminoloģiju brāļi lietuvieši, t. i., apgalvojot, ka Latvijā lietuviešu literatūra tiek uztverta kā blakusesoša parādība, tāpēc ir mazsvarīga. Darba autore apgalvo, ka nepopularitātes pamatā ir literāro tradīciju un kodu atšķirības, kas lasītājam ne vienmēr ir izprotamas.",0
1143,Elektrotehnikas nozares terminoloģijas tulkošanas aspekti CENELEC standartos,"Šī maģistra darba mērķis ir analizēt elektrotehnikas nozares terminoloģiju CENELEC standartos, kas atspoguļotu terminoloģijas jomas nepilnības Latvijā no tulkotāja skatpunkta. Darbā aplūkota terminoloģijas nozares attīstība, pievēršoties nedaudz arī vispārējai terminoloģijas teorijai un tās tālākajai attīstībai, apskatīta arī terminoloģijas nozares situācija Latvijā . Darba praktiskajā daļā ir analizēti no CENELEC standartiem apkopotie termini biežāk lietotajās terminu datu bāzēs. Tika secināts, ka elektrotehnikas terminu bāze Latvijā ir nepilnīga, jo pieejamās datu bāzes nav saistītas, kādēļ ir terminoloģijā vērojama sinonīmija, kas sarežģī tulkotāju darbu, kā arī veicina nekvalitatīvu tulkojumu rašanos.",0
1144,Reālijas latviešu–vācu tulkojumos tūrisma jomā,"Šī maģistra darba mērķis ir noteikt reāliju tulkošanas problēmas tūrisma tīmekļa vietnēs un noteikt piemērotākos risinājumus, lai iegūtu adekvātu tulkojumu, jo reālijas ir vienas no svarīgākajām un kultūrspecifiskākajām tulkošanas problēmām, kuras atstāj iespaidu uz visa teksta sapratni un tulkojuma kvalitātes noteikšanu. Darbā veikta tūrisma nozares tūrisma tekstu tulkošanas pamatu analīze, veikta reāliju klasifikācija un atbilstošāko tulkošanas stratēģiju noteikšana un raksturošana. Reāliju tulkojuma analīzei tika izmantotas četras Latvijas tūrisma tīmekļa vietnes un viena mobilā aplikācija. Autore konstatēja, ka tūrisma tīmekļu vietnēs ir sastopami dažādas kvalitātes tulkojumi gan apskatot tekstu kā kopumu, gan tikai leksikālā līmenī, izvērtējot reāliju tulkojumu atbilstību mērķvalodas prasībām. Reāliju tulkojumu kvalitāti nosaka tulkotāja spēja strādāt ar atsauces materiāliem, kā arī izpratne par tūrisma tekstu tulkošanu un pareizā tulkošanas paņēmiena izmantošana. Atslēgvārdi: reālijas, tulkošanas problēmas, tūrisma teksti, tīmekļa vietnēs, tulkošanas paņēmiens.",0
1145,Rētorikas topoi Juvenāla satirās,"Maģistra darba “Rētorikas topoi Juvenāla satirās” mērķis ir noskaidrot rētorikas topoi izmantojuma nozīmi / pamatojumu Juvenāla tekstos. Pētījums vēltīts rētorikas topoi veidu analizēšanai atlasītajos teksta fragmentos no Juvenāla pirmās grāmatas piecām satirām. Darbā izvirzīta hipotēze, ka Juvenāls savu domu / uzskatu / pārliecības atklāsmei izmanto stabilus, antīkās rētorikas teorijā iztirzātus un aprobētus topoi. Darba teorētisko pamatu veido no antīkajiem avotiem un zinātniskās literatūras iegūts kopsavilkums par topos jēdzienu, topoi klasifikāciju dažādu antīkās rētorikas teorētiķu (Aristotelis, Cicerons, Kvintiliāns) traktātos un to saturisko piepildījumu. Balstoties uz iegūtajām atziņām darba teorētiskajā daļā, autore klasificē četrus topoi veidus Juvenāla satirās: laika topos, vietas topos, personu topoi un dažādi topoi. Pētījuma rezultāti liecina, ka Juvenāls izmanto stabilus antīkās rētorikas topoi, kuri pilda dažādas funkcijas: palīdz dzejniekam izteikt savu sašutumu un radīt sašutumu lasītājos.",0
1146,Gaismas leksika Homēra eposā “Īliada”,"Bakalaura darbā “Gaismas leksika Homēra Īliādā’’ tika izpētīta gaismu apzīmējošā leksika ar mērķi noteikt tās lietojuma funkcijas.  Gaismas leksika ir vārdu kopums, kuru izmantojot kā māksliniecisko izteiksmes līdzekļu veidošanas rīku, Homērs panāk “Īliādā” aprakstīto ainu un priekšmetu atainojumu ilustrācijas. Gaisma ir vērtīgs parādību avots, no kura smeļoties leksiku ir iespējams aprakstīt lietas tiešajā un pārnestajā nozīmē, piemēram, izteikt rakstura izcilību, ārējā izskata skaistumu, priekšmetu skaistumu, emociju izpausmes.   Pētījuma gaitā tika izpētīts gaismas leksiski semantiskais lauks grieķu valodā, ir nosauktas tās lietojuma pamatfunkcijas, kā arī ir izpētīti mūsdienu leksikoloģijas literatūras autoru pētījumi.",0
1147,Simpozija tradīcijas parodija Petronija Satirikonā,"Sengrieķu simpozijs gan kā sociāla institūcija, gan kā literārais žanrs ir viens no ievērojamākajiem antīkās pasaules kultūfenomeniem, kura tradīciju pārņēmušas daudzas tautas, tai skaitā romieši. Dzīres bija iecienīts motīvs Romas impērijas laika satiru autoru darbos, arī Gājs Petronijs Arbitrs satīriskajā romānā Satirikons ir iekļāvis simpozija ainu.  Maģistra darbā Simpozija tradīcijas parodija Petronija „Satirikonā” tiek pētīta parodijas principa funkcionalitāte romiešu satīriskajā romānā, izmantojot vienu antīkā romāna motīvu – simpozija tēmu.  Pētījuma daļā tika apzinātas, klasificētas un salīdzinātas grieķu simpozija raksturiezīmes un to parodējumi Satirikona dzīru ainā. Tika noskaidrots, ka Trimalhiona dzīru fonu veido grieķu simpozija tradīcijas elementi, kas papildināti ar parodētiem simpozija elementiem. Parodija Satirikonā pilda vairākas funkcijas – tā ne tikai atdarina, bet ir arī izklaidējoša un uzjautrinoša. Darba noslēgumā tika secināts, ka simpozija aina Satirikonā ir grieķu simpozija parodija.",0
1148,Dabas tēlojuma filozofiskā funkcionalitāte  Lukrēcija poēmā “Par lietu dabu”,"Maģistra darba ""Dabas tēlojuma filozofiskā funkcionalitāte Lukrēcija poēmā „Par lietu dabu”"" mērķis ir izprast dabas tēlojumu nozīmi poēmas filozofiskās koncepcijas atklāšanā. Dabas tēlojums Lukrēcija poēmas ietvaros ieņem nozīmīgu vietu un tiek izmantots gandrīz nepārtraukti, tāpēc tika izvirzīta hipotēze: Lukrēcijs poēmā ""Par lietu dabu"" turpina epikūriešu tradīciju – izmantot dabas tēlojumu filozofisko ideju paušanai. Mērķa sasniegšanai darba autore ir apzinājusi mūsdienu pētnieku atziņas par epikūriešu tradīcijas recepciju Romā, kā arī par Lukrēcija iedvesmas avotiem. Pētījuma daļā apskatīti Epikūra un Filodēma uzskati par dzeju, Filodēma epigrammas un Horācija un Vergilija dzeja, kurā tiek paustas epikūrisma domas. Dabas tēlojums poēmā ""Par lietu dabu"" tika klasificēts trīs grupās: dabas tēlojums kā novērojums, dabas tēlojums kā analoģija un dabas tēlojums kā poētiska atkāpe.  Pētījuma rezultāti liecina, ka Lukrēcijs dabas tēlojumu izmanto kā neredzamās atomu pasaules skaidrojumu un epikūrisma filozofisko domu atainotāju, taču Lukrēcijs epikūriešu iztirzājumu tradīcijā ieņem īpašu pozīciju, izvēloties dzeju kā epikūrisma filozofisko domu mediju.   Atslēgvārdi: dabas tēlojums, Lukrēcijs, epikūrisms, dzeja",0
1149,Publiskas telpas sociālā konstruēšana: Rīgas Centrāltirgus modernizācijas un renovācijas gadījums,"Maģistra darba mērķis ir analizēt, notiekošā renovācijas un modernizācijas procesa kontekstā, kā cilvēki piedzīvo publisko telpu – Rīgas Centrāltirgu, sociāli konstruējot Rīgas Centrāltirgus kulturālo nozīmi. Teorētiskais ietvars ir balstīts Setas M. Lovas telpas sociālās konstruēšanas definīcijā, kas skata to kā nozīmju piešķiršanu telpām, balstoties uz cilvēku, kuri piedzīvo telpu, sociālo pieredzi, kā arī Margaretas Rodmanas ideju, ka individuālas intereses un pieredzes konstruē dažādas tās pašas telpas nozīmes. Diskusija tiek veikta, analizējot lauka darba datus, kas iegūti līdzdalīgās novērošanas un foto-izdibināšanas interviju laikā. Lauka darba rezultāti norāda, ka ‘tirgus’ pats ir kļuvis par sociāli un kulturāli konstruētu nozīmi, kuras saturs atšķiras dažādiem cilvēkiem.",0
1150,Laiks un telpa Kristijona Donelaiša poēmā „Gadalaiki”. Oriģinālteksts un tulkojumi,"Bakalaura darbā „Laiks un telpa Kristijona Donelaiša poēmā „Gadalaiki”. Oriģinālteksts un tulkojumi” ir analizēta poēmas laiktelpa – daiļdarbs ir īpatnējs ar to, ka vienkopus apvieno gan reālo, vēsturisko laiku un telpu, kuru caurvij apgaismības idejas, kolonizācijas sekas un piētisms, gan mītisko – ideālo mikrokosmu, kas atklājas laika cikliskumā – gadalaiku maiņā, saules tēlā un svētkos.  Donelaiša poēmas oriģinālā laiktelpa tiek skatīta salīdzinošā aspektā ar K. Vatsona, Sudrabu Edžus, J. Jaunsudrabiņa un P. Kalvas poēmas tulkojumu fragmentiem. Katra tulkotāja veikums tiek novērtēts un analizēts laiktelpas atveides aspektā.",0
1151,Pētījums par vārdu krājuma izveidi un tulkošanu skaistumkopšanas jomā latviešu valodā,"Maģistra darba temats ir „Pētījums par vārdu krājuma izveidi un tulkošanu skaistumkopšanas jomā latviešu valodā”. Pēc iepazīšanās ar dažādiem vārddarināšanas paņēmieniem, kā arī pēc teorētisko avotu, kas saistīti ar latviešu valodas terminoloģijas izstrādi, un angļu valodas terminu atveides īpatnībām, izpētes, autore praktiskās darba daļas ietvaros analizē dažādu laika posmu žurnālu izdevumos sastopamos, ar skaistumkopšanas nozari saistītos terminus. Darba ietvaros pētīti sieviešu auditorijai domātie žurnālu izdevumi no 1926. gada līdz mūsdienām, kā arī vairākas, ar skaistumkopšanas jomu saistītas grāmatas. Maģistra darba izstrādē izmantotas dažādas metodes – vēsturiskā metode, salīdzinošā metode, kā arī analizējošā metode. Pētot terminus, galvenā uzmanība pievērsta terminu veidošanās procesam, to izcelsmei un atveidei.  Maģistra darba pētījuma rezultātā autore secina, ka terminu atveidošanas paņēmieni un jaunu terminu radīšanas metodes atkarīgas no katra laika posma tendencēm, kā arī no skaistumkopšanas jomas popularitātes konkrētajā laika posmā.",0
1152,Reklāmas tekstu tulkojumi angļu valodā kā svešvalodā,"Maģistra darbs „Reklāmas tekstu tulkojumi angļu valodā kā svešvalodā” ir veltīts reklāmas tekstu tulkojumiem uz angļu valodu. Darba mērķis ir novērtēt tekstu kvalitāti un diagnosticēt kļūdas. Darba teorētiskajā daļā ir informācija par reklāmu un tās vēsturi, raksturots jēdziens “dzimtā valoda”, kā arī analizēts dažādu teorētiķu viedoklis par tulkošanu uz svešvalodu. Darba praktiskajā daļā ir analizēti autores izvēlētie teksti no Latvijas medijiem. Tiek piedāvāts kļūdu skaidrojums un tekstu uzlabotie varianti, pamatojoties uz angļu valodas likumiem. Pētījuma rezultātā tika konstatētas leksiskās, sintaktiskās un stilistiskās kļūdas. Tulkojumu kvalitāte ir viduvēja, tomēr var secināt, ka reklāmas jēga ir uztverama.",0
1153,Personāža tēla veidošanas līdzekļi un principi memuāros (Marinas Cvetajevas laikabiedru atmiņu materiāls) .,"Personāža tēla veidošanas līdzekļi un principi memuāros (Marinas Cvetajevas laikabiedru atmiņu materiāls): maģistra darbs – Rīga, 2016. - 62 lpp  Maģistra darbs „Personāža tēla veidošanas līdzekļi un principi memuāros (Marinas Cvetajevas laikabiedru atmiņu materiāls)” ir veltīts M.Cvetajevas tēla izskatīšanai viņas laikabiedru memuāros. Dotā maģistra darba mērķis ir izpētīt M.Cvetajevas tēla veidošanas īpatnības memuāristu tekstos. Darbs sastāv no divām nodaļām. Pirmā nodaļā ir izvērtēti teorētiskie jautājumi par memuāru tekstu specifiku. Otrā nodaļā tiek analizēti laikabiedru atmiņas par Marinu Cvetajevu, kā arī tiek definēti memuāra tēla veidošanas līdzekļi un principi.  Dots maģistra darbs var modināt interesi filologos, kuri pēta „Sudraba laikmeta” dzejniekus vai memuārus, kā arī tos, kuri interesējās par M.Cvetajevas daiļradi.",0
1154,"Mariamas Petrosjanas romāna ""Māja, kurā..."" žanra poētika.","Anna Kļimjuka Mariamas Petrosjanas romāna ""Māja, kurā..."" žanra poētika: maģistra darbs. – Rīga, 2016. - 76 lpp.  Šīs pētījums ir veltīts mūsdienu Marjamas Petrosjanas romāna “Māja, kurā…” žanra poēti-kai. Pētijuma mērķis ir identificēt mūsdienu romāna nozīmes un uzbūves pamatprincipus gan literārā žanra ietvaros, gan Marjamas Petrosjanas literārajā darbā. Darbs ir sadalīts četrās daļās. Pirmajā daļā ir iezīmētie galvenie teorijas un praktikas jautā-jumi par romāna žanra kanonisko izpratni; otrajā, trešajā un ceturtajā daļās – saskaņā ar izvirzītiem mērķim tiek identificētas un parādītas mūsdienu romāna transformācijas iezīmes, romāna kinematografitātes, kā arī postfeminsma probēmas atspoguļojums mūsdienu literārajā romāna žanrā kopumā, kā arī Marjamas Petrosjanas mākslinieciskājā jaunradē “Māja, kurā…”.   Darbs ir ieteicams filoloģijas studentiem, literatūrzinātniekim, kā arī plašam cilvēku lokam, kuri interesējas par mūsdienu romāna transformācijas iezīmem un Marjamas Petrosjanas kopumā.   ATSLĒGVĀRDI Modernais romāns, kino proza, literārā montāža, audiovizuālizāte, postfeminisms, lasītājs līdzautors.",0
1155,Angļu valodas ietekme uz latviešu valodu plašsaziņas līdzekļu tulkojumos,"Maģistra darba tēma ir “Angļu valodas ietekme uz latviešu valodu plašsaziņas līdzekļu tulkojumos”. Pētījuma mērķis ir noskaidrot, kā angļu valoda ietekmē latviešu valodas lietojumu ziņu rakstu tulkojumos, kas publicēti Latvijas ziņu portālos, kā arī piedāvāt risinājumus, lai mazinātu šo ietekmi. Maģistra darba teorētiskajā daļā darba autore apskata žurnālistiskās tulkošanas iezīmes, kā arī angļu un latviešu valodas lietojumu internetā publicētajos ziņu rakstos un plašsaziņas līdzekļos kopumā. Pētījuma ietvaros tika analizēti darba autores tulkojumi, kas ir publicēti dažādos ziņu portālos, aprakstītas izmantotās tulkošanas metodes un stratēģijas, un piedāvāti risinājumi, kā mazināt angļu valodas ietekmi. Galvenās darbā izmantotās pētījuma metodes ir tulkojumu analīze, salīdzinājums, kā arī kvantitatīvā analīze par tulkoto rakstu skaitu atkarībā no tēmām un kompozīciju veidiem. Pētījumā tika noskaidrots, ka angļu valodas ietekme ir redzama arī autores tulkojumos, taču to ir iespējams mazināt, izmantojot brīvās tulkošanas metodi un tādas stratēģijas kā: kopsavilkums, vispārināšana, izlaidums, restrukturizācija un eksplikācija. Darba autore secina, ka angļu valoda ietekmē ne tikai latviešu valodas lietojumu plašsaziņas līdzekļos, bet arī žurnālistikas stilu un ziņu rakstu veidošanas principus plašsaziņas līdzekļos kopumā, jo tulkotie ziņu raksti latviešu valodā tiek veidoti pēc angļu valodas žurnālistiskā stila parauga un principiem.",0
1156,Mākslinieciskās izteiksmes līdzekļu tulkojums Patrika Rotfusa darbā “Vēja vārds”,"Aptuveni puse latviešu valodā izdotās daiļliteratūras ir tulkota no svešvalodām. Literāru tekstu tulkošanai ir būtiska ietekme uz valodas kvalitāti un daudzveidību. Šajā pētījumā tiek analizēti trīs veidu mākslinieciskie izteiksmes līdzekļi (metaforas, salīdzinājumi un hiperbolas) ar mērķi noskaidrot Patrika Rotfusa populārā darba Vēja vārds nesenajā angļu – latviešu tulkojumā izmantotās metodes un tulkojuma kvalitāti. Pētījumā iekļauts teorijas apskats, kas aptver bieži sastopamas tulkošanas stratēģijas, literārās tulkošanas specifiku un viedokļu apkopojumu par metaforu, salīdzinājumu un hiperbolu raksturu un tulkojamību. Tulkojuma analīze atklāj, ka vairāk nekā 95% māksliniecisko izteiksmes līdzekļu iztulkoti pareizi, taču vairums kļūdu rodas metaforu tulkojumā.",0
1157,Zāļu aprakstu tulkošanas stratēģijas un īpatnības,"Zāļu aprakstu tulkojumu nepieciešamību nosaka ES tiesību akti un vadlīnijas. Šādi apraksti tiek regulāri tulkoti gandrīz visās ES valodās un ir paredzēti gan zāļu reģistrācijas procesā iesaistītajiem speciālistiem, gan veselības jomas speciālistiem, ārstējot pacientus. Šī darba mērķis ir identificēt zāļu aprakstu īpatnības, izpētīt tulkošanas stratēģijas un to piemērojamību zāļu aprakstu tulkošanā. Lai sasniegtu izvirzīto mērķi, darba autore ir izpētījusi medicīnisko tekstu raksturīgākās iezīmes, žanrus, tulkošanas problēmas, analizējusi tulkošanas stratēģiju lietojumu zāļu aprakstu tulkojumos un formulējusi ieteikumus šo tekstu tulkošanai. Tika secināts, ka zāļu apraksti ir jātulko pēc iespējas tuvāk oriģinālam, un priekšroka galvenokārt tiek dota burtiskai tulkošanai un ekvivalencei u.c stratēģijām gadījumos, kad burtisks tulkojums nav iespējams vai vēlams.",0
1158,Frazeoloģismu atveide latviešu valodā audiovizuālo materiālu tulkojumos no vācu un angļu valodas,"Maģistra darbā ir aprakstīts un analizēts frazeoloģismu lietojums un tulkojums audiovizuālajos materiālos no angļu un vācu valodām. Teorētiskajā daļā būtiska uzmanība veltīta frazeoloģisma jēdziena un tā raksturiezīmju izpētei. Frazeoloģismi skatīti dažādos aspektos (terminoloģija, uzbūve, raksturojums), salīdzinot dažādu pētnieku viedokļus, meklējot kopīgo un atšķirīgo. Darbā ņemta vērā audiovizuālo tekstu tulkošanas specifika, aprakstīta audiovizuālo tekstu tulkošana kā atsevišķs tulkojumzinātnes paveids.Darba praktiskajā daļā analizēti frazeoloģismu tulkošanas aspekti un stratēģijas kā arī praktiskos piemēros pētīta tulkošanas stratēģiju pielietojamība, tulkojot frazeoloģismus audiovizuālajos materiālos",0
1159,Finanšu nozares terminoloģijas izpēte IATE datubāzes papildināšanai,"Maģistra darba „Finanšu nozares terminoloģijas izpēte IATE datubāzes papildināšanai” mērķis ir apskatīt teoriju attiecībā uz terminoloģiju, standartizācijas lietderību terminoloģijā un aizguvumus finanšu nozares terminoloģijā, kā arī veikt terminoloģijas darbu attiecībā uz finanšu nozares terminoloģiju. Maģistra darbu veido četras nodaļas. Pirmajā nodaļā ir iztirzāta terminoloģijas loma tulkotāju darbā, terminoloģijas darbs un terminoloģijas lietotāji. Otrajā nodaļā ir apskatīta speciālā lietojuma valoda un finanšu nozares terminoloģija, kā arī finanšu nozares terminoloģijas valodnieciskās īpatnības. Trešajā nodaļā ir ietverta informācija par terminoloģijas standartizāciju, tās aspektiem Eiropas Savienībā un Latvijā. Ceturtā nodaļa ir praktiskā daļa, kurā ir analizēts finanšu nozares jomā paveiktais terminoloģijas darbs IATE datubāzes papildināšanai. Maģistra darba rezultāti var būt noderīgi ES tulkotājiem, kā arī ikvienam, kura ikdienas darbs ir saistīts ar terminoloģiju un finanšu nozari.",0
1160,Rīgas lietuvieša sociolingvistiskais portrets,"Bakalaura darbā „Rīgas lietuvieša sociolingvistiskais portrets“ veikta Rīgas lietuvieša sociolingvistiskā portreta konstruēšana, pamatojoties uz dažādiem ekstralingvistiskiem faktoriem.   Darbā iekļauti trīs detalizēti teicēju apraksti, atklājot viņu lingvistiskās identitātes iezīmes. Aprakstīta viņu lingvistiskā kompetence, izplatītākie kļūdu veidi un būtiskas atkāpes leksikas lietojumā teicēju pārstāvētās sociolingvistiskās grupas ietvaros. Katra teicēja individuālās lingvistiskās iezīmes pamatotas, sasaistot tās ar teicēju dzīves gājumu un konkrētiem sociolingvistiskiem procesiem, kas verētu būt ietekmējuši konkrētā teicēja lingvistisko pieredzi.",0
1161,No žesta līdz vārdam: cilvēka neverbālās uzvedības atspoguļojums valodā,"Mēs dzīvojam intensīvas vizuālās komunikācijas laikmetā, kad cilvēka ķermenis tiek uzskatīts par spēcīgu izteiksmes līdzekli un vienu no galvenajiem komunikācijas kanāliem. Vēlme izprast šīs komunikācijas specifiku, sekojot tās funkcijām, zīmēm  un simboliem, priekšplānā izvirza neverbālās komunikācijas problemātiku. Laika gaitā cilvēku žesti un cita cilvēka neverbālā uzvedība mainās, pārveidojas un pazūd. Cik lielā mērā un kādā kvalitātē neverbālās uzvedības iezīmes tiek saglabātas valodā? Šajā darbā tiek analizēta saikne starp neverbālās komunikācijas elementiem un to klātbūtni  spāņu valodas sakāmvārdos un parunās. Pētījuma praktiskajā daļā veikta korpusa semiotiskā analīze, kā arī frazeoloģiskā analīze, kas balstīta neverbālās komunikācijas teorijā par ķermeņa valodu (kinesik), laika un telpas izpratni attiecīgajā kultūrā (proxemic, cronemic) un paralingvistikas lomu komunikācijā.",0
1162,Optometrijas tekstu salīdzinošā analīze latviešu un spāņu valodā,"Maģistra darbs “Optometrijas tekstu salīdzinošā analīze spāņu un latviešu valodā” ir veltīts specializēto tekstu lingvistiskajai analīzei. Pētījuma objekts ir optometrijas teksti latviešu un spāņu valodā, kas līdz šim nav pētīti. Šis lingvistiskais pētījums var būt kā pamats turpmākiem specializētās valodas pētījumiem, kā arī tulkošanā.  Darba mērķis ir izanalizēt pieejamo literatūru par tekstu tipoloģiju, noteikt optometrijas tekstu piederību zinātniskajam diskursam, definēt tekstu žanrus, izanalizēt un salīdzināt raksturīgākās lingvistiskās īpašības optometrijas tekstiem spāņu un latviešu valodā.  Secinājumi parāda, ka optometrijas teksti spāņu valodā ir viendabīgāki, kamēr latviešu valodas teksti savstarpēji ir atšķirīgāki. Visiem tekstiem novērojamas līdzīgas lingvistiskās iezīmes, no kurām visraksturīgākā ir plašais terminu lietojums.",0
1163,Vokatīva lietojums mūsdienu latviešu valodā,"Bakalaura darba tēma ir „Vokatīva lietojums mūsdienu latviešu valodā”. Bakalaura darba mērķis ir izpētīt vokatīva lietojumu mūsdienu latviešu valodā, gan ikdienas saziņā — jaunākās, vidējās, vecākās paaudzes vidū, gan interneta ziņu portālos. Darbu veido teorētiskā daļa, kas balstīta uz iepriekš veiktiem pētījumiem par vokatīvu un uzrunu. Praktisko daļu veido bakalaura darba autores iepriekš izstrādātas anketas par vokatīva lietojumu ikdienas saziņā, kā arī apkopoti interneta ziņu portālos sastopamie vokatīva piemēri. Pētniecisko darbu veido 3 nodaļas — „Vokatīva vispārīgs raksturojums”, „Vokatīva lietojums interneta ziņu portālos” un „Vokatīva lietojums ikdienas saziņā”.",0
1164,Datu nesējs kā cilvēka paplašinātājs. Pētījums Latvijas Transhumānistu asociācijā,"Bakalaura darbs „Datu nesējs kā cilvēka paplašinātājs. Pētījums Latvijas Transhumānistu asociācijā” parāda datu nesēju lomu un rīcībspēju Latvijas Transhumānistu asociācijas biedru naratīvos un praksēs. Pētījuma mērķis ir izpētīt, vai un cik lielā mērā var runāt par datu nesējiem kā cilvēka paplašinātājiem. Darbā izmantotas aģentu-tīklu teorijas vadlīnijas, kas izvirza priekšlikumu pētīt ne-cilvēku, proti, tehnoloģiju, lietu, dzīvnieku un pārdabiskā ietekmes cilvēku dzīvēs. Šis pētījums izklāsta to, kādā veidā arī datu nesēji var tikt uzskatīti par rīcībspējīgiem aģentiem, kas veido sociālu mijiedarbību tīklus. Pētījuma rezultāti sniedz detalizētu priekšstatu, ka datu nesēji paplašina cilvēka iespējas, ieņemot nozīmīgu lomu cilvēka prakšu veidošanā.",0
1165,"Autoveikala darbība Ziemeļkurzemes reģionā. Laika, telpas un sociālo, ekonomisko procesu izpēte","Bakalaura darbs “Autoveikala darbība Ziemeļkurzemes reģionā. Laika, telpas sociālo un ekonomisko procesu izpēte” ir pētījums par veikalu uz riteņiem, kurš trīsdesmit gadus piegādā lauku iedzīvotājiem pārtiku, pievedot to pie mājām vai ciema centros. Autoveikalam ir izdevies ekonomiski mainīgajos apstākļos izdzīvot un turpināt savu darbību. Šī pakalojuma rezultātā ir vērojami vietējo dzīves apstākļi Latvijas laukos, sabiedriskās dzīves organizēšana, un tā ekonomiskā racionalitāte kā tirdzniecības punktam.  Pētījuma mērķis- noskaidrot kā autoveikala darbība atspoguļo tā klientu iespējas un ikdienas norises laukos, Ziemeļkurzemes reģionā.  Pētījuma rezultāti liecina, ka autoveikala klientūra ir cilvēki ar mobilitātes problemātiku, dzīvojot teritorijā ar augstu bezdarba līmeni un sociālās dzīves degradāciju. Autoveikals balstās un racionālās ekonomikas un reciprocitātes pamatiem, no kuriem izriet uzticēšanās, regularitāte un savstarpēja labumu gūšana. Autoveikala darbība ir vienīgais sociālais notikums, kurā ir iespēja satikt kaimiņus, nejusties vienam un aizmirstam, jo citu aktivitāšu un centrālo notikumu ciemā neeksistē.  Autoveikalam Ziemeļkurzemes reģionā konkurences nav.",0
1166,Karalienes Juana la Loca tēmas atspoguļojums mūsdienu vēsturiskajās novelēs,"Šis darbs ir par tēmas Juana la Loca atspoguļojumu vēsturiskajās novelēs. Teorētiskajā daļā esam analizējuši tādus terminus kā narratoloģija, tās vēsture un kā to varam iedalīt trīs periodos. Tālāk esam analizējuši terminu vēsturiskā novele. Kā arī darbā ir aprakstīta Juana de Castilla biogrāfija, ko vēlāk esam ņēmuši vēra analizējot patiesību un realitāti, kas ir iekļauta izdomātos stāstos. Praktiskajā daļā esam analizējuši un salīdzinājuši tēmas Juana la Loca atspoguļojumu trīs vēsturiskajās novelēs.",0
1167,Japāņu bērnu valodas attīstība salīdzinājumā ar anglo-amerikāņu bērnu valodas attīstību,"“ Japāņu bērnu valodas attīstība salīdzinājumā ar anglo-amerikāņu bērnu valodas attītību” ir divu bērnu valodu salīdzinošs pētījums ar velmi atklāt kopīgās un atšķirīgās pazīmes bērnu valodas apguves procesos un norisēs.   Valodas pētniekus vienmēr interesējusi bērnu spēja saprast, apgūt un vokalizēt vienai valodai piesaistītus vārdus, frāzes un teikumus. Procesi, kas risinās bērnu smadzenēs un bērnu kopējās attīstības ietekme uz valodas izveidi. Darba mērķi,  atklāt vai japāņu un anglo-amerikāņu kultūras ietekmē bērnu valodas attīstību, kuri no valodas attīstības posmiem ir globāli un, kuri ir kultūrai pakļauti.  Bērnu valodas attīstību lielā mērā ietekmē kultūras normas, vide un ģimene, kurā bērns aug. Veicot teorētisko un empīrisko pētījumu, atklāts,  ka bērnu valodas attīstība japāņu un anglo-amerikāņu kultūrās, lai gan seko vienam attīstības modelim un norit aptuveni vienlaicīgi, no 8 mēnešu vecuma, bērns kļūst piesaistīts vienai valodas tipoloģijai un sāk apgūt un lietot L1 valodu. Līdz 8 mēnešiem bērni ir ‘pasaules pilsoņi’ un nav piesaistīti vienas noteiktas valodas normām. Vecuma periodā līdz 2 gadu vecumam anglo-amerikāņu bērni ir vokālāki nekā japāņu bērni, tomēr sākot ar 2 gadu vecumu japāņu bērni kļūst vokālāki nekā to vienaudži anglo-amerikāņu ģimenēs.",0
1168,Lingvistiskā iztēle un identitāte: korsikāņu un skotu preses salīdzinošā analīze,"Šī maģistra darba tēma ir lingvistiskā iztēle, kas ir personiskais viedoklis par runas un izteiksmes veidu. Lingvistisko iztēli ietekmē valsts valodas norma. Maģistra darba mērķis ir noteikt korsikāņu un skotu lingvistisko iztēli. Teorētiskie avoti aptver valodas konceptu, valodas normas un lingvistiskās iztēles tipoloģiju, kā arī identitātes jautājumu. Praktiskā daļa ietver metodoloģiju un leksisko lauku analīzes rezultātus britu, skotu, franču un korsikāņu periodiskajos izdevumos. Pētījuma rezultāti parādīja, ka skotu identitāte ir maz saistīta ar valodu, kamēr korsikāņi valodai piešķir spēcīgu simbolisku statusu.",0
1169,Japānas daudzpusējās attiecības ar ASEAN: proaktīvas ārpolitikas tendences,"Maģistra darbs „Japānas daudzpusējās attiecības ar ASEAN: proaktīvas ārpolitikas tendences” ir veltīts Japānas proaktīvās ārpolitikas izpētei daudzpusējās attiecībās ar ASEAN, uzsverot Japānas un ASEAN sadarbības stratēģisko nozīmību Japānas nacionālo interešu sasniegšanai. Darbs sastāv no četrām daļām. Pirmajā daļā tiek iezīmētas Japānas ārpolitikas pamattendences; otrajā daļā tiek analizēts Kenta Kaldera Japānas kā reaktīvas valsts modelis; trešajā daļā tiek apskatīti Japānas proaktīvās ārpolitikas piemēri ASEAN reģionā; ceturtajā nodaļā tiek analizēti iemesli, kādēļ Japānai aktuāla ir bijusi tieši daudzpusējā sadarbība ar reģiona valstīm un kā izpaužas Japānas līderība. Darba apjoms ir 67 lapas.",0
1170,Vecāku priekšstatu veidošanās par bērna uzmanības deficīta un hiperaktivitātes sindromu,"Bakalaura darbs „Vecāku priekšstatu veidošanās par bērna uzmanības deficīta un hiperaktivitātes sindromu” ir pētījums par to, kas veido vecāku, kuru bērnam diagnosticēts uzmanības deficīta un hiperaktivitātes sindroms, pieredzi un līdz ar to priekšstatus par šo diagnozi. Izmantojot diagnostiskas un stigmatizācijas konceptus, tiek skatīts vecāku pieredzes naratīvs. Pētījuma rezultāti norāda, ka vecākiem un bērniem nākas sastapties ar dažāda veida stigmatizāciju gan skolā, gan ārpus tās. Stigmatizējoša attieksme vērojama arī starp vecākiem, kas izvēlas nedot bērniem UDHS medicīnas līdzekļus, un tiem, kas tos izvēlas lietot. Stigmatizāciju lielā mērā veicina sabiedrības neinformētība, kā arī UDHS simptomu un etioloģijas nenoteiktība.",0
1171,Japāņu e-komercijas tīmekļa lappušu dizaina īpatnības,"Darba pētnieciskais mērķis ir japāņu e-komercijas tīmekļa lappušu dizaina izstrādes ietekmējošo faktoru atklāšana. Darbā pētīta kultūras, estētiskas, tehnoloģijas un lingvistikas ietekme uz dizainu un analizētas e-komercijas tīmekļa lappuses saistībā ar šiem aspektiem.   Analizējot literatūras avotus un tīmekļa lappušu saturu izmantota aprakstošā un analīzes metode, lai veiktu izvēlēto lappušu detalizētu apskatu un analīzi saistībā ar literatūras un avotu analīzes gaita iegūto informāciju. Darbā izmantota arī ekperimentālā analīze un empīriskā sistematizācija un salīdzināšana, lai aplūkotu teorētisko atziņu atbilstību situācijai un atklātu papildus iespējas pētāmajā problēmā, kā arī sintēzes un loģiski konstruktīvās metodes, lai izpētītu kopsakarības un darbā veiktās analīzes rezultātā izdarītu secinājumus. Kopsakarību izpētei izmantotas sintēzes un loģiski konstruktīvas metodes.",0
1172,Vērtību veidošana un īstenošana Bahai ticības kopienā Rīgā,"Bakalaura darba tēma ir “Vērtību veidošana un īstenošana Bahai ticības kopienā Rīgā”. Bahai kopienas morāles prakses pētniecība Latvijā ir neizpētīts lauks. Darba mērķis ir pētīt, kā caur reliģisko praksi un mācību Rīgas Bahai ticības kopienas dalībnieki veido un īsteno ticības vērtību sistēmu. Pētījums pievēršas bahājiešu vērtību īstenošanas procesam, kā arī sniedz ieskatu pašu bahājiešu diskusijās par ticības pamatprincipu realizāciju.  Darba teorētiskā perspektīva balstīta morāles antropoloģijā.  Darba mērķu sasniegšanai izmantotas kultūras un sociālas antropoloģijas nozarē plaši pielietotās kvalitatīvās pētījuma metodes – daļēji strukturētās intervijas, līdzdalīgais novērojums, lauka piezīmes un dienasgrāmata.",0
1173,Latvijas hiphop subkultūra kā identitāti konstruējošs elements,"Bakalaura darbs „Latvijas hiphop subkultūra kā identitāti konstruējošs elements” tapis, lai izpētītu, kā Latvijas hiphopa subkultūrai piederošie mūziķi saista savu identitāti ar Latvijas hiphopa subkulturālo identitāti. Pētījuma gaitā tika izvēlēti vairāki identitāti konstruējoši elementi – mūzika, apģērbs, dzimtes lomas un valoda. Izmantojot kvalitatīvu datu ieguves veidu – daļēji strukturētas intervijas, tika noskaidroti septiņu hiphopa subkultūras mākslinieku – reperu – uzskati par viņu piederību subkultūrai un reperim vēlamām praksēm un nepieciešamiem identitāti konstruējošiem elementiem. Pētījuma rezultāti liecina, ka Latvijā eksistē hiphopa subkultūra, kas nav homogēna, bet tik un tā hiphopa subkulturālajai identitātei ir liela loma indivīda individuālās identitātes konstruēšanā.",0
1174,Ment formu klasifikācijas problēma mūsdienu franču valodā. Piemērs ar apstākļa vārdu “absolument”,"Šis pētījums ir veltīts apstākļa vārda absoulment analīzei.  Darba uzdevums ir aprakstīt apstākļa vārda absolument semantiku un pielietojumu mutvārdu franču valodā, lai atklāta tā gramatisko piederību, idenditāti.  Mēs uzskatām, ka lielā daļā gadījumu šis vārds nebūt netiek pielietots kā apstākļa vārds, bet gan veicina diskursīvās dabas veidošanu.  Pētījuma datubāze ir veidota uz mutvārdu datubāzes « Discours sur la ville », atlasot visas interesējošās vienības (http://cfpp2000.univ-paris3.fr, 2012). Šis darbs sastāv no divām daļā. Pirmā daļa ir sintēze pastāvošajām teorijām par apstākļa vārdiem, sevišķi par tiem ar galotni -ment un par DM. Tāpat tiek apkopoti arī vadošo jomas pētnieku ieguldījumi šajā nozarē un ir izskatītas vairākas pētījumu pieejas. Otrā daļa sastāv no absolument semantiskās un funkcionālās analīzes.",0
1175,Reliģiskie motīvi Tan dinastijas tušas gleznotāja Vu Daodzi daiļradē,"Maģistra darba nosaukums ir „Reliģiskie motīvi Tan dinastijas tušas gleznotāja Vu Daodzi daiļradē”. Maģistra darbā tiek analizētas Tan (唐Tang 618.-907.) dinastijas tušas gleznotāja Vu Daodzi saglabātās gravīras un tušas darbu kopijas. Tēma ir izvēlēta, jo Vu Daodzi Tan dinastijas kritiķi uzskatīja mākslinieku par huašen (画圣 huan sheng) mākslas gudro vīru. Savukārt Tan dinastijas periods ir izvēlēts, jo šis laiks Ķīnas kultūrā tiek dēvēts par “zelta laikmetu”, kad attīstījās ne tikai valsts, bet gan arī dzeja, literatūra, ekonomika un politika. Vu Daodzi bija viens no četriem “ķīniešu mākslas tēviem” un izveidoja daoisma mākslas pamatkoncepciju. Tēma ir aktuālu, jo no reliģiskiem motīviem Vu Daodzi daiļrade vēl nav pētīta.  Vu Daodzi gleznojis ne tikai budas un budisma motīvus, bet arī daoisma un citas dievības, kas satopamas ķīniešu panteonā. Darba gaitā tiks pieradīta hipotēze, ka mākslinieka darbos sastopami gan budisma, gan daoisma motīvi. Maģistra darba mērķis ir reliģisko motīvu pētījums Vu Daodzi mākslas darbos. Šis darbs sastāv no trim daļām. Pirmā daļa sastāv no divām nodaļām. Tajās autore pēta Vu Daodzi biogrāfiju un mākslas metodes. Otrā daļa sastāv no divām nodaļām un apraksta Vu Daodzi bieži izmantotos budisma simbolus un daoisma dievības. Trešajā daļā ir Vu Daodzi gleznu analīze. Daļa sastāv no divām nodaļām un septiņām apakšnodaļām, kur tiek analizētas mākslinieka tušas gleznas un gravīras.   Maģistra darba garums ir 67 lpp.",0
1176,Autora tēls Ņinas Berberovas autobiogrāfiskajā grāmatā “Mans kursīvs”.,"Autora tēls autobiogrāfiskajā grāmatā “Mans kursīvs” bakalaura darbs, 43 lappuses – Rīga, 2016. g.  Bakalaura darbs “Autora tēls Ņinas Berberovas autobiogrāfiskajā grāmatā “Mans kursīvs”” veltīts autora tēla raksturojumam Ņinas Berberovas autobiogrāfiskajā darbā. Izmantojot analītisko izpētes metodi, parādās autora tēla atspoguļošanas paņēmieni un funkcijas. Pētnieciskais darbs sastāv no divām daļām. Pirmajā daļā aplūkoti teorētiskie jautājumi, kas nepieciešami pētījumam, otrajā daļā veikta analīze, lai noskaidrotu autora tēla reprezentācijas īpatnības.",0
1177,Augu kods A.Ahmatovas lirikā.,"Nikončuka Alina Augu kods A. Ahmatovas lirikā: bakalaura darbs. – Rīga, 2016. – 50.lpp  Bakalaura darbs ""Augu kods A. Ahmatovas lirikā"" veltīts simboliskai nozīmei augu koda vārdiem izpetei A. Ahmatovas lirikā. Izmantojot analītisko izpētes metodi, autors nosaka visbiežāk sastopamus augu koda vārdus un analizē tos simbolisko nozīmi un funkcijas A. Ahmatovas lirikā. Ka pamatmateriāls analīzei tika izmantota A. Ahmatovas lirika, kas tika publicēta dzeinieku dzīves laikā. Darbs sastāv no divām nodaļām. Pirmajā nodaļā tiek izskatīti teorētiskie jautājumi, kas ir vajadzīgi pētījumam, otrajā daļā ir sniegta analīze ar nolūku noteikt augu nosaukumu biežumu un to nozīmi A. Ahmatovas lirikā.",0
1178,Fanu veidotie subtitri Latvijā un to salīdzinājums ar tulkošanas aģentūras veidotajiem audiovizuālajiem tulkojumiem,"Šī pētījuma mērķis ir salīdzināt profesionālo subtitrēsanu ar fansubēšanu. Tiek salīdzinātas arī pašu profesionālo subtitrētāju un fansubētāju attieksmes. Fansubēšanas iesākums meklējams japāņu animācijas filmu tulkojumā, bet mūsdienās tas pārgājis uz citām jomām. Savukārt profesionālā subtitrēšana attīstījusies reizē ar filmu mediju. Pati fansubēšana ir cieši saistīta ar pirātismu un pārkāpj autortiesības. Pētījuma teorētiskajā daļā analizēti teorētiskie materiāli, kas ļāva atšķirt katra subtitrēšanas veida galvenās pazīmes. Tādējādi tiek aplūkoti to apraksti, tulkošanas process, saistība ar pirātismu un autortiesībām. Empīriskajā pētījuma daļā tiek intervēti subtitrētāji un analizēti paši subtitri. Pētījums parāda, ka lielākā daļa subtitru pārāk neatšķiras kvalitātes ziņā, tomēr fanu veidotajiem subtitriem ir nedaudz sliktāka kvalitāte. Savukārt dažos gadījumos fanu veidotie subtitri ir ar labāku tulkojumu un vairāk atbilst oriģinālajam materiālam.",0
1179,Svešvārdu lietojums rakstos par ekonomiku,"Bakalaura darbā „Svešvārdu lietojums rakstos par ekonomiku“ pētīts svešvārdu un internacionālismu lietojums ekonomikas ziņās interneta vietnēs. Teorētiskajā daļā tiek skaidroti aizguvuma, internacionālisma un svešvārda jēdzieni, aplūkota to cilme, klasifikācijas pirncipi. Praktiskajā daļā tiek skatīti un analizēti svešvārdi pēc to cilmes, izvērtēti gadījumi, kad ir iespējams svešvārdu aizstāt ar latvisku ekvivalentu un, kad labāk paturams svešvārds.Bakalaura darba mērķis ir izpētīt svešvārdu lietojuma tendences ekonomikas rakstos interneta portālos, izpētīt, vai svešvārdus iespējams aizstāt ar latviskas cilmes ekvivalentiem. Darbā tiek izmantotas divas pētnieciskās metodes — substitūcijas metode un  aprakstošā metode.",0
1180,Somu komiksu mākslinieces: naratīva vizualizācija un tematiskās tendences,"Bakalaura darbs “Somu komiksu mākslinieces: naratīva vizualizācija un tematiskās tendences” ir veltīts trīs somu komiksu mākslinieču - Teas Tauriainenas, Hanneles Ričertes un Hannas-Piritas Lehkonenas - daiļrades analīzei, kā arī komiksu naratīvu vizualizācijas un tematu izklāsta paņēmienu aprakstam.   Darba mērķis ir trīs Somijas mākslinieču komiksu tematikas un vizuālo naratīvu tendenču analīze un salīdzinājums. Mērķa sasniegšanai tika atlasīts teorētiskais materiāls par komiksu uzbūvi un to vēsturi, komiksu humora izpausmēm, naratīva jēdzienu un tā vizualizācijas aspektiem. Balstoties uz iegūto informāciju, tika apskatīti mākslinieču tīmekļa dienasgrāmatās publicētie komiksi, veikta naratīva tendenču un naratīvu vizualizācijas analīze, kā rezultātā mākslinieču daiļrade tika savstarpēji salīdzināta.",0
1181,"Viktora Rozova dramaturģijas metaforiskums (“Medņa ligzda”, “Pie jūras” (“Kuilis”).","Bakalaura darba uzmanības centrā ir viens no pazīstamākiem sava laika krievu autoriem, Viktors Rozovs, kura darbi joprojām nav pietekami dziļi izpētīti. Darba mērķis ir metaforiskuma izpēte rakstnieka lugās “Medņa ligzda” un “Pie jūras” (“Kuilis”). Pētījuma teorētiskā daļa ir veltīta biogrāfisku datu apkopošanai, kā arī dramaturga daiļrades aprakstam. Īpaša uzmanība ir veltīta Rozova dramaturģijas iezīmēm un metaforiskuma nozīmei autora darbos. Darba pētnieciska daļa ir fokusēta uz metaforiska slāņa analīzi dramaturga lugās “Medņa ligzda” un “Pie jūras” (“Kuilis”). Bakalaura darba mērķauditorija ir gan filoloģi un literatūrzinātnieki, gan režisori, gan arī visi tie, kurš mīl Viktora Rozova daiļradi.",0
1182,Cjipao apģērba vēsture un attīstība līdz mūsdienām,"Bakalaura darbs „Cjipao apģērba vēsture un attīstība līdz mūsdienām” pēta cjipao apģērba izcelsmi, tā vēsturi un attīstību līdz mūsdienām. Šī darba galvenais mērķis ir izpētīt kāpēc un kā cjipao ir iemantojis nacionālās kleitas statusu. Darbā tiek pētīti dažādi zinātniskie pētījumi par cjipao apģērbu. Darba ietvaros ir ne tikai pētīt cjipao transformāciju laika gaitā, bet arī izpētīt attiecīgā laika posma politisko situāciju un sievietes sociālo statusu. Šie faktori labāk palīdz saprast kādēļ cjipao apģērba tranformācija attiecīgajā laika periodā bija tieši tāda. Darba pirmajā daļā tiek pētīta cjipao apģērba izcelsme. Tiek mēģināts izsekot līdz cjipao apģērba saistībai ar haņ un mandžūru etniskajām grupām. Pētīta tā turpmākā attīstība līdz 1912. gadam. Otrajā daļā tiek pētīta cjipao attīstība līdz Ķīnas Tautas Republikas dibināšanai un attīstīto pilsētu ietekme uz cjipao attīstību. Trešajā daļā tiek pētīta cjipao attīstība kopš Ķīnas Tautas Republikas dibināšanas līdz mūsdienām.  Darba pamatteksta kopējais apjoms ir 42 lapas.",0
1183,Metonīmijas sarunvalodā,"Bakalaura darba “Metonīmijas sarunvalodā” mērķis ir aplūkot metonīmiju lietojumu  un klasificēt sarunvalodā sastopamās metonīmijas, iekļaujot tās vienotā sistēmā. Darbā apskatīts metonīmijas lietojums valodā, kognitīvais aspekts, kas cieši saistīts ar runāto valodu, daudznozīmība jeb polisēmija un metonīmijas un metaforas robežas. Atsevišķi aplūkota sarunvaloda, kur visprecīzāk var fiksēt nozīmes pārnesumu tipus un to lietojumu runā.  Klasificējot piemērus, darbā aprakstīta runas situācija, vide, nozare un cilvēka vecums. Piemēri analizēti pēc autores pieredzes un zināšanām un iekļauti klasifikācijā.",0
1184,Liriskais varonis Ovidija elēģijās: no ironizējošā līdz skumjajam mīlniekam,"Bakalaura darba Liriskais varonis Ovidija elēģijās: no ironizējošā līdz skumjajam mīlniekam mērķis ir, izpētot Ovidija Mīlas elēģijas un Skumjās elēģijas, noskaidrot, kā Ovidijs manipulē, attīsta un veido šo darbu liriskos varoņus attiecībā gan pret viņa paša mērķiem un vēsturisko realitāti, gan potenciālajiem elēģiju lasītājiem un darbu kontekstu kopumā. Darbā tiek apskatīta gan teorētiskā literatūra par liriskā varoņa un vēstījuma konstruēšanu, gan atzītu pētnieku darbi, kas apskata distances lielumu starp Ovidiju kā autoru un tā darbos redzamajiem liriskajiem varoņiem. Paralēli pētnieku viedokļiem, bakalaura darba autors sniedz savu viedokli gan par Ovidija elēģiju lirisko varoņu raksturu un attieksmi pret attiecīgajiem mīlas vai skumju objektiem, gan izpēta un analizē Ovidija sevis atklāšanu vai, gluži otrādi - neatklāšanu tā izveidotajos liriskajos varoņos. Līdztekus liriskā varoņa un autora attiecību izpētei un analīzei, tiek apskatīta arī humora, ironijas un skumju loma Ovidija lirisko varoņu izpausmēs un elēģiju poētikā kopumā.",0
1185,Nāve un transformācija Džuandzi filozofijā,"Bakalaura darba tēma “Nāve un transformācija Džuandzi filozofijā” ir veltīta Džuandzi, vienam no ievērojamākajiem daoisma filozofiem, viņa skatpunkta par nāvi un transformāciju izpētei. Darba mērķis ir, balstoties uz pieejamiem materiāliem, izpētīt Džuandzi skatpunktu, kas notiek pēc tā brīža, kad cilvēks neizrāda nekādas dzīvības pazīmes, un kā uz to, pēc viņa domām, jāreaģē. Par pašu filozofu ir maz zināmas informācijas, bet tiek uzskatīts, ka viņš ir darba “Džuandzi” ideju autors. “Džuandzi” darbā ir atrodami vairāki stāsti, kuros ir iespējams vērot filozofa attieksmi pret dzīvi, nāvi un transformāciju. Tēma par transformāciju un nāvi ir īpaši aktuāla, Džuandzi bieži runā par relatīvismu un cenšas iziet no telpas, laika rāmjiem, sabiedrības konvencionālajiem ierobežojumiem un hierarhiskās sistēmas.  Darba gaitā Džuandzi skatpunkts tiek salīdzināts ar konfūcistu, budistu un daoistu pieņemtiem uzskatiem par nāvi un reakciju uz to. Tiek izpētīts filozofa viedoklis par savas un  citu cilvēku nāves pieņemšanu un par “priekšlaicīgo” nāvi. Lai sasniegtu šo mērķi, no senķīniešu valodas uz latviešu valodu tika pārtulkotas tās teksta daļas, kurās tiek pieminēta dzīves un nāves filozofija. Džuandzi uzskati par nāvi krasi atšķiras no sabiedrībā pieņemtajiem, un tieši tāpēc tos pētīt ir vissaistošāk. Viņa uzskati ir radikāli, ar provokatīvu redzējumu, kas liek cilvēkiem pārvērtēt visfundamentālākos uzskatus un vērtības. Džuandzi uzskatīja, ka, lai “brīvi un viegli” klejotu pa pasauli, ir nepieciešams nomainīt attieksmi, ar kuru cilvēki skatās uz to, jo pēc filozofa domām, lielākā daļa, ja ne pat visas no cilvēku ciešanām, ir pašu radītas. Bakalaura darbs sastāv no 3 daļām, 10 nodaļām un 3 apakšnodaļām.  Darba 1. daļā aprakstīta attieksme pret nāvi konfūcismā un daoismā, “Džuandzi” autora personība, darba struktūra un izcelsme. Darba 2. daļā ir izpētītas filozofa domas par doto tēmu “Džuandzi” nodaļās un pārtulkotas tās daļas, kurās atklājas filozofa Džuandzi attieksme pret nāvi. 3. daļā ir izpētītas citas Džuandzi idejas, kas ir saistītas ar nāvi – emociju problēmas, “lietu” transformācija, “sēdēšanu un aizmiršanu”. Darba apjoms ir 42 lpp.",0
1186,Pēdējo parlamenta vēlēšanu retorika Spānijā,"Darbs ir veltīts 2015. gada Spānijas parlamenta priekšvēlēšanu kampaņas retorikas analīzei politiskajā diskursā.  Darba mērķis ir apkopot svarīgāko informāciju, kas saistīta ar retoriku un diskursu, kā arī analizēt galveno politisko partiju līderu diskursu retoriku pēdējās parlamenta vēlēšanās Spānijā, koncentrējoties uz tādām retorikas daļām kā dispositio un elocutio. Galvenie darba uzdevumi ir: izpētīt retorikas būtību un tās sastāvdaļas; izpētīt diskursa būtību, tajā skaitā arī politiskā diskursa galvenās iezīmes; apkopot svarīgākos faktus, kas saistīti ar 2015. gada parlamenta vēlēšanām Spānijā un vadošajām politiskajām partijām; pievēršot uzmanību politiķu runu retorikas galvenajām iezīmēm gan rakstiskajā, gan mutiskajā politiskajā diskursā. Analizējot darba rezultātus, tiek secināts, ka politiķi, veidojot savu priekšvēlēšanu kampaņas diskursu, seko klasiskās retorikas struktūrai, un, lai gan, politiķu runu diskurss un tajā izmantoto retorisko figūru pielietojums atšķiras, dažas no tām īpaši izceļās, jo tiek izmantotas ļoti bieži.",0
1187,Sapņi un sapņošana Homēra eposos: funkcionālais aspekts,"Bakalaura darba tēma ir Sapņi un sapņošana Homēra eposos: funkcionālais aspekts. Darba mērķis ir pētīt sapņu un sapņošanas funkcionālo aspektu Homēra eposos Īliada un Odiseja.  Mērķa sasniegšanai tika izpētīta zinātniskā literatūra par Homēra eposiem, antīko episko stilu un sapņu un sapņošanas nozīmi antīkajā literatūrā. Tika atlasīti sapņi Homēra eposos un sadalīti pa funkcijām – nākotnes paredzējuma funkcija, mudināšanas funkcija un maldināšanas funkcija. Tika izpētīti tēli sapņos un to nozīme, kā arī pats sapņošanas process. Pētījuma laikā tika atklāts, ka sapņu iesaiste literārā darbā var būtiski mainīt notikumu gaitu, kā arī tika gūts priekšstats par sapņu nozīmi antīkajā pasaulē.",0
1188,Bērnu vārdu izvēles jaunākās tendences (balstoties uz Kauņas un Jelgavas aptaujas materiāliem),"Bakalaura darbs „Bērnu vārdu izvēles jaunākās tendences (balstoties uz Kauņas un Jelgavas aptaujas materiāliem)” ir izstrādāts socioantroponīmikā. Bērnu vārdu izvēles motīvi mūsdienu globalizācijas apstākļos ir aktuāla tēma. Darba mērķis – ar anketas palīdzību noskaidrot bērnu vārdu izvēles motīvus, jaunākās tendences un populārākos bērnu vārdus. Darbs balstās uz divu pirmsskolas izglītības iestāžu Latvijā (Jelgavā) un Lietuvā (Kauņā) datiem un to salīdzināšanu. Iegūtie antroponīiskie materiāli analizēti no semantiskā, derivatīvā un statistiskā viedokļa.  Konstatēts, ka latviešu respondenti biežāk minējuši tādus izvēles motīvus kā skanīgums, balstīšanās uz pozitīvām asociācijām un saskaņojums ar uzvārdu, turpretī lietuviešu respondentiem svarīga ir laba vārda nozīme, skaistums un viegla vārda izruna.",0
1189,Kustīgums un statiskums Ovidija “Metamorfozēs”,"Bakalaura darba tēma ir Kustīgums un statiskums Ovidija „Metamorfozēs”. Bakalaura darba mērķis ir izpētīt leksikas materiālu, kas Ovidija poēmas „Metamorfozes” pirmajā grāmatā ataino kustīguma un statiskuma stāvokļus, tādējādi atklājot poēmas pirmās grāmatas mākslinieciskā snieguma  aspektus. Mērķa sasniegšanai teorētiskajā daļā ir apskatīta informācija no zinātniskās literatūras, kā arī svarīgākie jēdzieni, kas bija nepiecišami bakalaura darba izstrādei – kustīgums, statiskums, leksika, semantika u.c.. Prakstiskajā daļā, kas sastāv no divām nodaļām, izmantojot leksiski semantiskās un kontekstuālās analīzes metodes, tiek izpētīta kustīguma un statiskuma stāvokļu aprakstoša leksika.",0
1190,Salīdzinošā analīze Donžuāna tēlam spāņu un franču literatūrā 19. gadsimtā,"Darba tēma ir salīdzinošā analīze Donžuāna tēlam spāņu un franču literatūrā 19. gadsimtā. Darba mērķis ir noskaidrot kādas atšķirības parādās Donžuāna tēla atveidē dažādu kultūru literatūrā. Pētījuma jautājumi ir sekojoši: kāda ir leģenda par Donžuānu, kā viņš tiek atveidots literatūrā, kā dažādu kultūru atspoguļojumi atšķiras viens no otra un, ja to ir iespējams atrast, kādi ir atšķirību iemesli. Darba gaitā tika secināts, ka leģenda par Donžuānu ir radusies 14. gadsimtā. Līdz mūsu dienām šis mīts ir iedvesmojis vairāk kā tūkstoti mākslas darbu. Donžuāna tēls “Don Juan Tenorio” un “Âmes de purgatoire” īpaši neatšķiras. Vislielākās atšķirības ir darba funkcionālajā analīzē tā laika aktuālo literāro kustību dēļ.",0
1191,Pārspīlējuma leksiskais un sintaktiskais realizējums Plauta komēdijās,"Bakalaura darba “Pārspīlējuma leksiskais un semantiskais realizējums Plauta komēdijās” veiktajā pētījumā tiek izvirzīts mērķis atklāt un raksturot leksiskos un sintaktiskos paņēmienus, ar kuriem tiek realizēts pārspīlējums Plauta komēdijās.  Bakalaura darba teorētiskajā daļā tiek apskatītas romiešu komēdijas un Plauta daiļrades iezīmes. Pārspīlējuma kā paņēmiena radīt komismu nozīme tiek apskatīta Plauta komēdiju kontekstā. Hiperbola tiek izvirzīta kā galvenais leksiskais pārspīlējuma izteikšanas veids, kā arī tiek aplūkota tās nozīme un veidi antīko un mūsdienu teorētiķu skatījumā. Bakalaura darbs analīzes daļā tiek padziļināti pētītas 5 Plauta komēdijas, lai atklātu un raksturotu, kādi leksiskie un sintaktiskie paņēmieni tiek lietoti, lai realizētu pārspīlējumu.  Pētījumu rezultātā secināts, ka hiperbola tiek lietota kā galvenais pārspīlējuma izteikšanas paņēmiens, kas atsevišķos gadījumos tiek lietots apvienojumā ar papildus leksiskiem vai sintaktiskiem paņēmieniem.  Atslēgvārdi: pārspīlējums, hiperbola, komēdija, Plauts, leksiskie, sintaktiskie paņēmieni.",0
1192,Latviešu tradicionālā tautastērpa darināšanas un valkāšanas pieredze 21. gadsimtā: rekonstrukcija un jauninājumi,"Bakalaura darbā “Latviešu tradicionālā tautastērpa darināšanas un valkāšanas pieredze 21. gadsimtā: rekonstrukcija un jauninājumi” tiek pētīta un analizēta tradicionālo tautastērpu rekonstrukcijas, jauninājumu un stilizācijas problemātika 21. gadsimtā. Darba tēma izvēlēta, pamatojoties uz pētniecisko interesi par tradicionālajiem tautastērpiem, tos darinot un valkājot. Tautastērps ir viens no svarīgākajiem latviešu nacionālās pašapziņas veidošanas un pašizteikšanās līdzekļiem 21. gadsimtā. Darba mērķis ir izpētīt latviešu tradicionālā tautastērpa darināšanas un valkāšanas tradīcijas 21. gadsimtā, kā arī izvirzīt priekšlikumus tradicionālā tautastērpa komplektēšanai nākotnē, aicinot saglabāt latvisko identitāti. Mērķa sasniegšanai tika izvirzīti uzdevumi  – apskatīt līdzšinējos pētījumus par latviešu tradicionālo tautastērpu un izzināt, kā veidojies latviešu tradicionālo tautastērps. Izpētīt tautastērpa rekonstrukcijas un iepriekšējos gadsimtos ieviesušās stilizācijas un jauninājumus. Pētījuma gaitā ar anketu starpniecību tika aptaujāti latviešu tautastērpu darinātāji un valkātāji, izpētīti un analizēti aptaujas rezultāti, kā arī noskaidrots, vai un kā ir mainījies tautastērps, un tā valkāšanas ieradumi 21. gadsimtā. Tiks izpētītas un secinātas, kādas zināšanas un prasmes tiek pārmantotas darinot un nēsājot tautastērpus. Pētījumā izmantota novērojuma metode, kā rezultātā ir novērotas dažādas tradicionālo tautastērpu valkāšanas tradīcijas. Pētot un lasot iepriekš veiktos pētījumus tika izmantota deskriptīvā un analītiskā metode. Lai izpētītu kā tiek nēsāti tautastērpi, tika izmantota salīdzinošā metode. Tika izmantota kvantitatīvā aptaujas metode un kvalitatīvā metode – daļēji strukturētās intervijas. Pētījums uzrāda dažādu tautastērpu darinātāju un nēsātāju mērķi saglabāt tautastērpa vēsturisko, tradicionālo dizainu un vēstījumu, gan vēlmi pielāgot tā stilu un dizainu atbilstošāku izpratnei par apģērba valkāšanu mūsdienās.  Latviešu tradicionālais tautastērps dod iespēju latvisko identitāti nest pasaulē. Mūsu tautastērpi ir Latvijas patriotisms un skaistums, mūsu mantojums. Tautastērps ir tas, kas cilvēkiem dod sajust savas dzimtas saknes un senču garu svētību tuvojoties Latvijas simtgadei 2018.gadā.",0
1193,Modificējošo iespraudumu lietojums valodas apguvēju komunikatīvo prasmju attīstīšanā,"Šī maģistra darba mērķis ir izpētīt modificējošo iespraudumu lomu ‘Lifestyle’ saziņu grāmatu kontekstā. Teorētiskā pētniecība ir veltīta modificējošo iespraudumu koncepcijas teorijām un saziņas valodas prasmēm. Pielietotā pētījuma metode ir diskursa analīze. Modificējošie iespraudumi tika analizēti frekvences, vispārējās klasifikācijas, veikto funkciju un kopējo efektu izteiksmē. Rezultāti pierādīja ka modificējošo iespraudumu frekvence saziņu grāmatās ir atkarīga no valodas līmeņa un autentiskiem tekstiem, kuriem ir augsta modificējošo iespraudumu frekvence. Tika secināts ka visbiežāk pielietotās modificējošo iespraudumu funkcijas saziņu grāmatās ir vispārinājums, teksta manipulācijas, pieklājība un akadēmiskā precizitāte, kas palīdz uzlabot mācekļu rakstīšanas prasmes un risinājumu pieņemšanas spējas.",0
1194,Pekinas operas galveno lomu attīstības vēsture un simbolika,"Bakalaura darba nosaukums ir ”Pekinas operas galveno lomu attīstības vēsture un simbolika”.  Darba mērķis ir izcelt uz izpētīt Pekinas operas galveno lomu personāžus. Galvenie jautājumi ir: Kā radās Pekinas operas māksla un kāda loma tās unikalitātē ir galveno lomu personāžiem? Kādu mākslas veidu un izteiksmes līdzekļu sakausējums simbolizē  galveno lomu personāžu raksturus? Kāda nozīme Pekinas operai un to personāžiem ir pasaules kultūras vēstures kontekstā? Darbs sastāv no piecām daļām: “Pekinas operas kā teātra mākslas žanra raksturojums”, “Galveno lomu apraksts”, “Izcilākie Pekinas operas sieviešu lomu atveidotāji”, “Dažādie mākslinieciskās izpausmes veidi galveno lomu grupu raksturu izcelšanai” un „Pekinas operas vieta mūsdienu teātra mākslā”.",0
1195,Viljama Šekspīra luga “Hamlets” un tās iestudējumi latviešu teātrī,"mērķis ir sniegt daudzpusīgu traģēdijas “Hamlets” tulkojuma analīzi, kā arī veidot radošu un objektīvu Šekspīra lugas iestudējumu analīzi latviešu teātrī, apskatot iestudējumus, kas tapuši laika posmā no 1894. līdz 2008.gadam. Aplūkotie piecpadsmit iestudējumi, kas iestudēti visos lielākajos Rīgas un reģionālajos teātros, tostarp arī Rīgas Latviešu teātrī, kurā tapusi pirmā “Hamlets” lugas interpretācija latviešu teātrī. Autore ir secinājusi, ka luga “Hamlets” tiek iestudēta kā sava laika un sabiedrības spogulis, balstoties uz teātra valodu un tehniku, kas raksturīga režisoram, kurš veido lugas interpretāciju.",0
1196,Joku salīdzināšana situāciju komēdijās: Vispārējās humora teorijas piemērošana,"Šis pētījums ir solis ilgstošā darbā, un tas sniedz ieskatu joku analīzē Britu situāсiju komēdijās un priekšlikumus tālākiem pētījumiem humora izpētes jomā. Darba mērķis ir īstenot joku analīzi divās situāсiju komēdijās. Pētījumā izmantotā metodoloģija balstās galvenokārt uz Vispārējo Verbālā Humora Teoriju, kas saskaņā ar tās autoriem ir piemērojama jebkura veida tekstiem. Šis pētījums neapstrīd minēto apgalvojumu, bet drīzāk pielieto Vispārējo Verbālā Humora Teoriju joku salīdzinošai analīzei situāсiju komēdijās. Pētījuma rezultāti atpsoguļo teorijas parametru izplatības raksturu divās situāсiju komēdijās proсentuālā attieсībā un empīriski nosaka joku analīzes situāсiju komēdijās nozīmīgos parametrus (loģiskais mehānisms, skriptu opozīсija un mērķis).",0
1197,Profesionālās sporta leksiskas attīstība augstskolā,"Profesionālā leksika ir vissvarīgākais aspekts jebkuram speciālistam kādā noteiktā sfērā, īpaši profesionāliem, augsta līmeņa sportistiem, kuri ceļo un komunicē ar cilvēkiem no visas pasaules. Šī maģistra darba mērķis ir izpētīt sporta studentu profesionālās leksikas attīstības veidus ar komunikatīvo stratēģiju pielietojumu. Gadījuma izpēte ir izvēlēta kā pētījuma metode un tādi datu iegūšanas instrumenti kā aptaujas, novērošanas, intervijas un izmēģinājuma mācīšana atklāja, ka studenti ir ļoti atsaucīgi, lietojot komunikatīvo mācīšanas pieeju. Profesionālās leksikas attīstība ir visefektīvākā, ja tiek izmantoti komunikatīvi uzdevumi, kuri līdzinās reālām dzīves situācijām. Autentisku materiālu iekļaušana un koncentrēšanās uz galveno leksiku komunikatīvajos uzdevumos ļauj studentiem paplašināt savu profesionālo leksiku un pielietot to praktiski komunicējot.",0
1198,Ģeometrisko zīmju un to uztveres semiotiska analīze latviešu zīmolos,"Ģeometriskās zīmes bieži tiek izmantotas zīmolvedībā un šķiet esam daļa no arhetipiska koda kultūras mantojuma pamatā, kas veido identitāti, tādēļ šī pētījuma mērķis ir izpētīt ģeometriskā raksta lomu valodas fenomenoloģijā, aprakstīt to kā zīmju sistēmu un veikt kvalitatīvu desmit Latvijas zīmolu, kuru logotipos ietvertas ģeometriskas zīmes, uztveres analīzi, lai noteiktu, ciktāl grafiskās zīmes iemieso zīmola vēstījumu saskaņā ar zīmolvedības, apziņas un modelēšanas sistēmu, kā arī ģeometriskā raksta un krāsu koda teorijām un interpretācijām. Zīmolu un pilotaptaujā iegūto datu semiotiska analīze liecina, ka ģeometriskās zīmes rosina daudzslāņainu sarunu par zīmola vēstījumu balstītu zīmes un apziņas trejādajā dabā.",0
1199,"Autohtonās kultūras Baltijas jūras reģionā: Līvu, Sorbu un Sāmu gadījumi","Maģistra darbs “Autohtonās kultūras Baltijas jūras reģionā: Līvu, Sorbu un Sāmu gadījumi” atklāj likumdošanas problemātiku līvu, sāmu un sorbu autohtono nacionālo minoritāšu tiesību sekmēšanai Latvijā, Somijā, Zviedrijā, Norvēģijā un Vācijā. Galvenais maģistra darba mērķis ir izklāstīt likumdošanas atšķirības līvu, sāmu un sorbu tiesību nodrošināšanai iepriekšminētajās valstīs. Pirmkārt, tiek sniegts izvērtējums mazākumtautību tiesību starptautiskajiem dokumentiem. Otrkārt, tiek veikts pārskats par līvu, sāmu un sorbu sociolingvistisko situāciju un vēsturisko attīstību kā arī tiek sniegta visaptveroša analīze par lībiešu, sāmu un sorbu tiesībām Latvijas, Somijas, Zviedrijas, Norvēģijas un Vācijas tiesību aktos. Valstu tiesību akti lībiešu, sāmu un sorbu tiesību sekmēšanai nav uzskatāmi par efektīviem.",0
1200,Korpusu izmantošana angļu akadēmiskās rakstīšanas mācīšanā,"Uz tekstu korpusu lietojuma balstītas valodu studijas ir atzītas par efektīvu metodi dažādu valodas aspektu mācīšanā, sākot ar korpusu analīzi mācību materiālu sagatavei līdz aktīvai korpusu izpētei mācību procesā. Viens no galvenajiem terciārā līmeņa akadēmiskās rakstīšanas apguves uzdevumiem ir leksiskās kohēzijas aktualizācija, tādēļ pētījuma darba mērķis ir veidot un veikt korpusu balstītas darbības, kas veicina studentu un mācībspēku izpratni par leksiskās kohēzijas nozīmi rindkopu rakstīšanā, kā arī veidot studentu korpusu pēc šo darbību pārbaudes. Gadījuma izpētes metodes ietvaros pielietotā kvalitatīvā, kvantitatīvā un korpusa analīze ļāvusi atzīt, ka korpusu balstītas darbības sekmē leksiskās kohēzijas kā svarīgas akadēmiskās rakstīšanas sastāvdaļas, īpaši rindkopu rakstīšanas, apzināšanos.",0
1201,Vladislava Nastavševa režija postdramatiskā teātra kontekstā,"Maģistra darbs „Vladislava Nastavševa režija postdramatiskā teātra kontekstā” veltīts režisora Vladislava Nastavševa mākslinieciskās prakses izpētei, skatot to vācu teātra teorētiķa Hansa Tīsa Lēmana (Hans-Thies Lehmann) izvirzītās postdramatiskā teātra teorijas koordinātēs, kā arī divas nodaļas darbā veltot režisora darbības vērtējumam Antonēna Arto attīstīto Nežēlības teātra ideju un zilo jeb queer teorijas kontekstā. Kā analīzes objekts darbā izmantotas V. Nastavševa Latvijā un ārpus tās tapušās izrādes, kā arī paša režisora publiski paustie mākslinieciskie uzstādījumi un mērķi, kas aplūkoti viņa režijas prakses un jau nosaukto teorētisko diskursu gaismā. Postdramatiskajā teātrī, Nežēlības teātrī un zilo teorijā aktuālo aspektu izpausmes V. Nastavševa režijā analizētas, pētot telpas funkcijas, teātra pašrefleksijas motīvus, teksta un vizuālās dramaturģijas attiecības, ķermeņa un telpas mijiedarbības stratēģijas, izrāžu skaniskā līmeņa nozīmi, kā arī aktiera funkcijas un skatītāja lomu.",0
1202,Lingvokulturālo iezīmju atveides problēmas franču parfimērijas un kosmētikas kompāniju reklāmas sloganu tulkošanā,"Šī bakalaura darba tēma ir saistīta ar lingvokulturālo iezīmju atveides problēmām franču kosmētikas kompāniju un produktu reklāmas sloganu tulkošanā. Šī tēma ir ļoti aktuāla, tāpēc kā mūsdienās reklāma aizņem svarīgu vietu katra cilvēka dzīvē un ir viena no starpkultūru komunikācijas formām. Šī pētījuma mērķis ir izpētīt dažādas reklāmas sloganu tulkošanas stratēģijas un noteikt, vai no šīm stratēģijām adaptācija tiek izmantota visvairāk un vai tā ir visefectīva, lai atveidotu lingvokulturālās iezīmes tulkojumā, kā tas ir izteikts citos pētījumos. Teorētiskā daļa ir dažādu profesionālo tulku darbu un pētījumu rezumējums par reklāmas tekstu tulkošanas tēmu. Praktiskā daļa satur 150 reklāmas sloganu analīzes, un ir veikti sēcījumi sakarā ar ievadā izteikto hipotēzi par to, ka adaptācija ir visvairāk izmantota stratēģija franču kosmētikas kompāniju un to produktu reklāmas sloganu tulkošanā.  Atslēgas vārdi: tulkošana, atveide, lingvokulturālās iezīmes, reklāmas slogans, adaptācija.",0
1203,"Filmas ""Intouchables"" oriģinālversijas, krievu subtitru un dublāžas salīdzinošā analīze","Bakalaura darba “Filmas Intouchables oriģinālversijas, krievu subtitru un dublāžas salīdzinošā analīze” pētījuma mērķis ir veikt detalizētu filmas tulkošanas analīzi no krievu valodas franču valodā, un kā darba otrais galvenais mērķis ir veikt krievu tulkojuma salīdzinošu analīzi divās audiovizuālās tulkošanas metodēs - subtitros un dublāžā. Lai sasniegtu mērķi, tiek izvirzīti šādi uzdevumi : izpētīt audiovizuālā teksta būtību, to veidus un veikt teorētikso analīzi par audiovizuālo tekstu tulkošanas iespējamām stratēģijām. Tulkošanas stratēģiju analīze ir uzsākta ar filmas nosaukuma tulkojumu, jo nosaukums ir neatņēmamā un primārā filmas sastāvdaļa. Turpmākā analīze tiek veikta, balstoties uz atlasītiem piemēriem, kuri vislabāk atspoguļo izvēlētas stratēģijas izpausmi. Labākie piemēri ir analizēti darba praktiskajā daļā, savukārtu visus pārējos piemērus, sagrupētus pēc valodu kategorijām, ir iespēja atrast pielikumā. Darba noslēgumā tiek aprakstīti analīžu būtiskākie rezultāti, kuri vislabāk atspoguļo tulkošanas stratēģijas, kā arī tiek apkopotas galvenās atšķiriības starp krievu valoda tulkojumu subtitros un dublāžā.",0
1204,Latvijas krievu lietišķā diskursa stereotipisko tekstu organizācijas īpatnības.,"Maģistra darbā ir izpētītas Latvijas krievu lietišķā diskursa stereotipisko tekstu īpatnības salīdzinājumā ar latviešu lietišķā diskursa stereotipisko tekstu īpatnībām, kā arī uzskaitītas kopīgās un atšķirīgās iezīmes. Darbs sastāv no divām daļām. Pirmajā – tiek izklāstīti metodiskie paņēmieni, kas nepieciešami lietišķā diskursa un stereotipisko tekstu analīzei. Īpaša uzmanība tiek pievērsta diskursa tipoloģijai, salīdzinošai metodei un diskursa analīzei. Otrā maģistra darba daļa veltīta lietišķās vēstules struktūras analīzei ar tai sekojošu detalizētu lietišķās vēstules komponentu analīzi, galveno uzmanību pievēršot valodas līdzekļu standartizācijai, stereotipiskām konstrukcijām, noturīgām frāzēm, valodas formulām, teikumu modeļiem, stereotipiskiem vārdu salikumiem u.c. Pētījums var būt interesants un noderīgs valodniekiem un filologiem, kas analizē stereotipa fenomenu lietišķajā saskarsmē, latviešu speciālistiem, kuri apgūst krievu valodu kā svešvalodu, kā arī materiālu var izmantot praktiskiem mērķiem – lietišķo dokumentu tulkošanā.",0
1205,Frazeoloģismu lietojums un atbilsme Latvijas ziņu portālos latviešu un krievu valodas versijā,"Bakalaura darba ‘’Frazeoloģismu lietojums un atbilsme Latvijas ziņu portālos latviešu un krievu valodas versijā’’ mērķis ir analizēt frazeoloģismu lietojumu un atbilsmi identiskos rakstos vai rakstos ar līdzīgu saturu Latvijas ziņu portālos latviešu un krievu valodas versijā. Tika salīdzināti frazeoloģismi identiskos tekstos abās valodās no kvantitatīvā un saturiskā aspekta. Novērtēts, kā un cik precīzi frazeoloģisms tika iztulkots no avotvalodas uz mērķvalodu, kā arī noskaidroti ekvivalenti izmantotajiem vārdiem vai vārdu savienojumiem, kas tika izmantoti kādas no valodas frazeoloģisma  vietā. Tika secināts, ka frazeoloģismiem plašsaziņas līdzekļos visbiežāk ir negatīva ekspresija; daudzos gadījumos kādā no abām valodām tulkotājs nespēj atrast ekvivalentu frazeoloģismu; kādā no abām valodām motivēti vai nemotivēti vairās no frazeoloģisma lietojuma.",0
1206,Laulību skaita samazināšanās un ģimenes struktūras izmaiņas Japānā,"Bakalaura darba Laulību skaita samazināšanās un ģimenes struktūras izmaiņas Japānā mērķis ir izanalizēt un apkopot galvenos iemeslus laulību skaita straujai sarukšanai, kā arī izpētīt šī procesa ietekmi uz ģimenes struktūras izmaiņām mūsdienu Japānā.   Bankonka fenomens jeb ‘laulības atlikšana’ ir viens no satraucošākajiem un aktuālākajiem tematiem mūsdienu Japānas sabiedrībā, tostarp mediju vidē. Bankonka atspoguļo izmaiņas japāņu dzīvesveidā, kā arī mainīgo attieksmi pret laulību, personīgo pienākumu un ambīcijām.   Darbs sastāv no četrām daļām, kurās tiek izpētīti Japānas tradicionālās ie ģimenes pamatprincipi un vēsturiskie iemesli laulību slēgšanai, ģimenes struktūra un dzimumu lomu sadalījums pēckara Japānā, attiecību veidošanas izmaiņas un tehnoloģiju ietekme, kā arī tiek veikts Austrumāzijas reģionu starpkultūru salīdzinājums, saistībā ar ģimenes struktūras un laulību slēgšanas procesu izmaiņām.",0
1207,Skaidrības un neskaidrības dialektika Platona dialogos,"Bakalaura darbs risina jautājumus par skaidrības izteikšanu caur neskaidrību un Platona saules metaforu kā filozofisku nepieciešamību pēc paliekošas neskaidrības, kas paplašina filozofijas diskursa robežas, pieļaujot metaforisku pieredzējumu kā ārpus-valodisku filozofijas elementu. Darba mērķis ir noskaidrot un pierādīt, ka fundamentāla skaidrības un neskaidrības metaforisko attiecību pārvērtēšana caur dialektisku opozīciju Hērakleita valodas metaforiskajam lietojumam veido un nosaka filozofijas diskursa robežas Platona darbos. Darba hipotēze paredz pierādīt, ka Platona metafora nav izvēlēta, lai netieši simbolizētu Labo vienkāršākai izpratnei, bet gan lai parādītu, ka Labais mums ir tverams nevis tiešā veidā, bet vienīgi tāpat kā to attēlo Platons – caur metaforu. Mērķa sasniegšanai tiek veikta Platona Valsts V-VII grāmatu un dialoga Kratils analīze, saattiecinot to ar Hērakleita fragmentu interpretāciju.",0
1208,Modes diskursa realizācija Latvijas publicistikā dažādos laikposmos.,"Maģistra darbs ir veltīts modes diskursa realizācija Latvijas publicistikā dažādos laikposmos.Autora uzmanības centrā atrodas leksikas-semantiskais aspekts kas sastāda modes diskursa pragmatisku daļu. Pētījuma mērķis ir raksturot pragmatisku un semantisku modes diskursa daļu. Analīzes materiāli iegūti no izteikuma korpusa no žurnāliem “Для Вас”(1938-1940) un “Лилит”(2013). Darbs ir ieteicams filologiem, lingvistiem, žurnālistiem, kā arī ikvienam kas interesējas ar modes diskursu.",0
1209,Jauniešu etniskā identitāte: Latvijas un Igaunijas piemērs,"Šī pētījuma mērķis ir izpētīt un analizēt mūsdienu etnisko situāciju Baltijas jūras reģionā, īpašu uzma­nību pievēršot Latvijas un Igaunijas jauniešu populācijai, un nonākot pie secinājumiem par iekšējiem un ārējiem faktoriem, kas iespaido jauniešu etniskās identitātes veidošanos. Veidi, kādos jaunieši sajūt un uztver savu etnisko identitāti, tiek pētīti izmantojot padziļinātā interviju metodi. Viedokļi un uzskati par ģimeni, valodas lietojumu, paradumiem un tradīcijām, mēdiju lietošanu, sociālo un politisko aktiv­itāti un pašidentifikāciju, kuri tika iegūti no daļēji strukturēta intervijām, ļauj izdarīt slēdzienus par et­niskās uztveres un modernām tendencēm jauniešu starpā Latvijā un Igaunijā.",0
1210,Vārdu krājumu novērtējums ar dažādu testēšanu paņēmienu izmantošanu,"Darbā tika pētītas vārdu krājuma testēšanas paņēmienu priekšrocības un trūkumi un visefektīvākais un drošākais paņēmiens vārdu krājuma pārbaudei mācību apstākļos. Pētījuma rezultāti spēj veicināt izvēli par labu konkrētam testēšanas paņēmienam, saskaņā ar novērtēšanas veidu un mērķi, tēmu, mērķauditoriju un vidi. Darba teorētiskā daļa ir balstīta uz Arthur Hughes (2003), Scott Thornbury (2002), John Read (2000) un Penny Ur (1999) teorijas. Gadījuma metodes ietvaros tika vadīta mācību nodarbība, pēc kuras studentu zināšanas tika novērtētas ar autores izstrādāto testa palīdzību. Kvantitatīva analīze tika pielietota testa rezultātu noteikšanā un uzticamības mērīšanā, turklāt kvalitatīva analīze palīdzēja atklāt dažādu vārdu krājuma testēšanas paņēmienu priekšrocības un trūkumus pamatojoties uz testa un aptaujas rezultātiem. Balstoties uz datu analīzes rezultātiem, saskaņošanas uzdevums tika izvēlēts kā uzticamākais un efektīvākais testēšanas paņēmiens. Ar drošības koeficientu Alpha 0.809 un grūtības koefiecientu 0.781 tas parādīja visaugstākos rezultātus salīdzinot ar citām testēšanas metodēm. Neskatoties uz to, citi testēšanas paņēmieni var būt noderīgi, ņemot vērā vidi, mērķauditoriju un novērtējuma tipu.",0
1211,Nelokāmo divdabju un daļēji lokāmā divdabja lietojums latviešu valodā,"Bakalaura darbā tiek pētīts nelokāmo divdabju un daļēji lokāmā divdabja lietojums latviešu valodā. Bakalaura darba mērķis ir izpētīt nelokāmo divdabju un daļēji lokāmā divdabja lietojumu un parādīt, kā šie divdabji funkcionē latviešu valodā, analizējot dažādus piemērus, kuros ir nelokāmie divdabji un daļēji lokāmais divdabis. Piemēri ir ņemti no interneta medijiem www.delfi.lv un www.tvnet.lv , drukātā medija „Auseklis”  un populārzinātniskā vēstures žurnāla „Ilustrētā Pasaules Vēsture” numuriem, daiļliteratūras, publicistikas, un  arī no citām interneta vietnēm (http://osports.lv, www.la.lv, www.focolare.lv , www.pasakas.net un  www.pasakas.eu) .  Bakalaura darbā ir aprakstīti nelokāmie divdabji un daļēji lokāmais divdabis, sekundāri predikatīvi komponenti un divdabja teicieni,  nelokāmā divdabja ar am(ies)/-ām(ies) saistījumi ar darītājiem akuzatīvā un nominatīvā, nelokāmā divdabja ar -ot(ies) saistījumi ar darītājiem akuzatīvā un datīvā, nelokāmā divdabja ar -am(ies)/-ām(ies) paralēlais lietojums ar palīgteikumiem, daļēji lokāmā divdabja saistījums ar darītāju nominatīvā un lietojums izteicēja funkcijā un nelokāmo divdabju un daļēji lokāmā divdabja sinonīmiskie lietojumi.",0
1212,Regnāra Vaivara režija dramatiskā un postdramatiskā teātra kontekstā,"Maģistra darbs “Regnāra Vaivara režija dramatiskā un postdramatiskā teātra kontekstā” veltīts Regnāra Vaivara iestudējumu analīzei. Regnārs Vaivars Latvijas teātrī sāk strādāt 20. gadsimta 90. gadu otrajā pusē, kļūstot par vienu no spilgtākajiem savas paaudzes režisoriem. Darbā apskatīta Regnāra Vaivara radošā darbība un personība, pievēršot uzmanību režisora profesionālajai attīstībai un iestudējumu dažādībai. Režisors 20 gadu laikā iestudējis nedaudz vairāk nekā 30 izrādes, strādājot gan dramatiskā, gan postdramatiskā teātra tehnoloģijā. Dramatiskā teātra izrādes skatītas Antonēna Arto Nežēlības teātra teorijas un psihoanalīzes kontekstā, pievēršot uzmanību Regnāra Vaivara sadarbībai ar aktieriem. Postdramatiskā teātra izrādēs analizētas dažādu izrādes līmeņu (telpa, laiks, teksts, muzikālā partitūra u.c.) veidotās struktūras un to mijiedarbe.",0
1213,Pilsētas semantika latviešu dzejā 2000–2016,"Pētījuma “Pilsētas semantika latviešu dzejā 2000-2016” mērķis ir paplašināti pētīt urbāno motīvu semantiku mūsdienu latviešu dzejā, izmantojot semiotikas teoriju principus. Maģistra darba mērķa sasniegšanai izvirzītie uzdevumi ir: atlasīt ievērojamākos semiotikas un urbānās semiotikas pētījumus; teorētiskajā nodaļā izklāstītās klasifikācijas integrēt darba analītiskajās nodaļās; izveidot strukturētu pilsētu motīvu un to semantikas kopainu; izdarīt salīdzinošus secinājumus par latviešu mūsdienu pilsētas dzejas tendencēm.",0
1214,Laiktelpa un tēli jaunākajos latviešu fantāzijas žanra stāstos,"Maģistra darba „Laiktelpa un tēli jaunākajos latviešu fantāzijas žanra stāstos” mērķis ir izanalizēt izpētīto laiktelpu un tēlu sistēmu latviešu fantāzijas īsprozā, īpašu uzmanību pievēršot autoru kolektīvu rakstītajiem krājumiem Purpura karaļa galmā (2013) un Zilie jūras vērši (2015). Maģistra darbam izvirzītie uzdevumi ir apgūt jaunāko latviešu fantāzijas īsprozu un izpētīt stāstus vienojošos aspektus un atšķirības tēlu un laiktelpas kategorijā, izmantojot hermeneitisko metodi. Darba pirmajā daļā tiek aplūkotas fantāzijas, fantastikas un šausmu stāsta pazīmes, kā arī sniegts ieskats latviešu fantāzijas īsprozas attīstībā. Otrajā daļā tiek klasificēti tēli pēc piederības noteiktai kategorijai un izpētīta laiktelpa. Maģistra darbs sastāv no 82 lappusēm, sīkāk analizēti 36 avoti un izmantotas 42 papildliteratūras vienības. Pielikumā ievietotās tabulas uzskatāmi parāda tēlu iedalījumu, kā arī laika un telpas sadalījumu stāstos.",0
1215,Mnemonikas paņēmienu pielietojums leksikas pilnveidei vidusskolā,"Maģistra darbā tika pētītas mnemonisko paņēmienu pielietojuma iespējas veiksmīgākai vārdu krājuma apguvei, ievērojot nepieciešamību skolēniem iegaumēt lielu informācijas apjomu.  Par pētījuma metodi tika izvēlēta gadījuma izpēte. Pētījuma dati iegūti ar aptaujas, intervijas, mācīšanas un testēšanas nodarbību palīdzību. Rezultāti pierāda, ka mnemoniskas paņēmienu pielietojums stimulē sekmīgāku vārda krājuma iegaumēšanu, tomēr pētījuma laikā netika ievērota būtiska atšķirība starp pielietotajiem paņēmieniem to efektivitātes ziņā. Pētījums ļauj secināt, ka mnemoniskie paņēmieni veicina vārdu krājuma apgūšanu, tomēr skolēnu individuālās īpatnības un jaunā vārdu krājuma atkārtošanas intensitāte ir būtiski faktori, kas var ietekmēt vārdu krājuma apguves pozitīvu vai negatīvu iznākumu.",0
1216,Valoda kā bērnu un jauniešu socializēšanās instruments,"Bakalaura darba nosaukums ir Valoda kā bērnu un jauniešu socializēšanās instruments. Darbā skarta šāda problēma - sabiedrībā, runājot par bērnu un jauniešu uzvedību, attieksmi u.c., bieži tiek skarta viņu valodas izvēle, līdz ar to tiek sniegti dažādi subjektīvi viedokļi, kas vēlāk tiek stereotipizēti. Darba mērķis ir pētīt un analizēt bērnu un jauniešu valodas izvēli, vērā ņemot dažādu sociālpsiholoģisku procesu ietekmi uz bērnu un jauniešu valodu. Bakalaura darbs sastāv no trim nodaļām - divām teorētiskajām un vienas praktiskās. Bakalaura darbā izmantota monogrāfiskā jeb aprakstošā pētniecības metode un teorētiskās literatūras studijas. Darba galvenais secinājums: bērnu un jauniešu valodu ietekmē dažādi sociālpsiholoģiski procesi, kas tālāk atbild par bērnu un jauniešu individualitātes attīstību un tās veidošanos.",0
1217,Latvijas un Igaunijas Krievijas Pareizticīgās Baznīcas nevalstisko organizāciju salīdzinājums,"Pēc PSRS sabrukuma, divu Baltijas valstu teritorijā – Igaunijā un Latvijā bija atjaunota Pareizticīga baznīca, kura tradicionāli pastāvēja tās teritorijā. Gandrīz pusi gadsimta ilgstošs ateisma periods atstājis savas zīmes uz Pareizticīgās Baznīcas attīstību un popularitāti. Tādējādi, šī darba mērķis ir novērot pašreizējo situāciju Pareizticīgā Baznīcā, un salīdzināt Pareizticīgās Baznīcas Igaunijā un Latvijā darbību iekšējā un ārējā līmenī, novērojot tās struktūrvienību un organizāciju darbību. Rezultātā autore nonāca pie secinājuma, ka Pareizticīgā Baznīca pašlaik atrodas tās modernizācijās ceļā, ir atvērta eksperimentiem un jaunām idejām. Galvenās pūles tās attīstība ir vērsta uz darbu ar jaunatni.",0
1218,Suei kā centralizētas impērijas veidošanās un ietekme uz valsts uzplaukumu Tan laikā,"Bakalaura darba tēma ir “Suei kā centralizētas impērijas veidošanās un ietekme uz valsts uzplaukumu Tan laikā”. Suei bija viens no īsākajiem dinastijas periodiem, kurš ilga 37 gadus. Šī dinastija ir atpazīstama savu notikumu un ātro pārmaiņu dēļ. Pēc daudzu pasaulē slavenu sinologu uzskatiem, tā ir ievērojami ietekmējusi tālāko Ķīnas attīstību nākotnē. Darba mērķis ir izpētīt, kāda ir bijusi ietekme un sekas uz Tan dinastijas periodu, kurš sekoja pēc Suei dinastijas. Darbā tiek analizēts Suei un Tan dinastijas periods, kā arī imperatoru Jandi un Vendi darbība, ietekme un valdīšanas specifika.  Darba gaitā analizēti arī sinologu Viktora Cuņžuei Sjuna un Artūra F. Raita uzskati par Suei dinastiju, tiek analizētas paralēles starp abiem autoriem. Secinājumi rāda, ka Suei dinastijas laikā nostabilizējās ne tikai ekonomiskais stāvoklis, militārā tehnika, kultūra, bet tā kalpoja kā labs pamats Tan dinastijas sākumam. Darba mērķis bija arīdzan izpētīt Suei dinastijas laika ekonomiku, politiskās izmaiņas un veidot saikni ar Tan dinastiju. Tika analizēti iemesli Suei dinastijas īsajam pastāvēšanas periodam. Autors secināja, ka, neskatoties uz veiksmīgo dinastijas sākumu imperatora Vendi vadībā, nākamais imperātors nespēja sevi nostiprināt kā veiksmīgu valdnieku, dinastija netika pietiekami kontrolēta un pārvaldīta, kas noveda pie haosa un sacelšanās. Tam sekoja paša imperatora Jandi nāve.  Darbs sastāv no piecām daļām. Darba pirmā daļa veltīta Suei dinastijas vēstures pārskatam. Tiek izpētīts ekonomiskais un politiskais stāvoklis pirms dibināšanas, kā arī Suei dinastijas neveiksmes un kļūdas valdīšanas laikā. Otrajā daļā tiek apskatītas Suei dinastijas imperatoru Jandi un Vendi biogrāfijas, analizēti mērķi un ietekme uz dinastiju, kā arī noskaidroti iespējamie cēloņi Jandi nāvei. Trešā daļa sastāv no Tan dinastijas īsa pārskata uzreiz pēc Suei dinastijas beigām. Ceturtā un piektā darba daļa sastāv no autora Artūra F. Raita un Viktora Cuņžuei Sjuna viedokļiem un vērtējumiem par Suei dinastiju. Tiek izvērtētas atšķirības starp abu sinologu viedokļiem. Darba apjoms 42 lpp.",0
1219,Korejiešu tradicionālās ģimenes dzīves veids no senatnes līdz mūsdienām,"Darbā tiek aplūkots un izanalizēts Korejiešu tradicionālas ģimenes dzīves veids. Atsevišķu ģimenes locekļu izskatīšana, kā arī svarīgāko dzīves aspektu (korejiešu radniecības sistēma, ģimenes etiķete, dzīves cikla svētku etiķete, vecāku pielūgšana un pēcteču godināšana) izpētīšana. Darba mērķis ir ielūkoties pagātne un uzzināt, kā un kur ir radušies pirmie korejieši. Izanalizēt un saprast, kas ir ģimene un kādām jābūt savstarpējām attiecībām tradicionālajā korejiešu ģimenē. Kas veido ģimeni, kāda nozīme  bija un palika korejiešu izpratnē, un kāda  bija ietekme uz citiem korejiešu dzīves aspektiem. Aplūkot nozīmīgākus dzīves posmus, kā arī iedziļināties un saprast, kāda bija loma katram atsevišķam ģimenes loceklim gan ģimenē, gan sabiedrībā.  Darbs tiek sadalīts trīs daļās, kurās ir aprakstīts pirmo korejiešu paradīšanas laiks un vieta, neliels ieskats vēsturē. Tradicionāla korejiešu ģimene, kāda tā bija, no kā iespaidojas un veidojas, kā arī viņas nozīme dažādās vietās. Un noslēgumā ir kopsavilkums par korejiešu tradicionālas ģimenes izmaiņām un sekām no senatnes laikiem un līdz mūsdienām.",0
1220,Seksuālo minoritāšu un transpersonu segregācija un integrācija mūsdienu Japānā,"Bakalaura darbs ‘’Seksuālo minoritāšu un transpersonu segregācija un integrācija mūsdienu Japānā’’ dod ieskatu par to, kādos veidos seksuālās minoritātes un transpersonas tiek atdalītas no pārējās Japānas patriarhālās, konservatīvi noskaņotās, heteronormatīvās un dzimumnormatīvās sabiedrības, tajā pašā laikā parādot, ka, neskatoties uz šo nostāju, seksuālās minoritātes un transpersonas atrod veidus, kā iekļauties jeb integrēties sabiedrībā, kas ir vērsta uz grupas mentalitāti un asimilāciju.  Darba tēma ir aktuāla, jo kopš 21.gs, daudzviet pasaulē (ieskaitot Japānu), LGBT  kustība guvusi panākumus.  Japānā ļoti liela nozīme ir  tradīcijai, kura savukārt ietekmē attieksmi, ar kādu izturas pret seksuālajām minoritātēm un transpersonām, kā arī  likumdošanu, kuru ir sarežģīti mainīt, lai panāktu pozitīvu ietekmi uz minētajām sabiedrības grupām. Turklāt, darbā arī ir pieminēta arī Rietumu ietekme uz LGBT  kopienu Japānā.  Bakalaura darbā padziļināta uzmanība pievērsta jautājumiem par  vardarbību pret seksuālajām minoritātēm un transpersonām, viendzimuma partnerattiecībām un laulībām kā arī seksuālo minoritāšu un transpersonu atspoguļojumam un ietekmei medijos, popkultūrā un izklaides industrijā.",0
1221,Rakstnieku stratēģijas mūsdienu krievu emuārtelpas kontekstā .,"Rakstnieku stratēģijas mūsdienu krievu emuārtelpas kontekstā: maģistra darbs. – Rīga, 2016. –  78 lpp. Darbs ir veltīts rakstnieku emuāru specifikas pētīšanai mūsdienu internetvidē. Dotajā pētījumā tiek atklāti un analizēti rakstnieku stratēģiju realizācijas veidi emuārtelpā. Darbs sastāv no divām nodaļām. Pirmā nodaļa veltīta autoru stratēģiju aplūkošanas problēmai tekstā. Otrajā nodaļā tiek analizētas rakstnieku stratēģiju aktualizēšanas īpatnības emuāros. Dotais pētījums varētu ieinteresēt filologus, kuri nodarbojas ar rakstnieku emuāru pētīšanu.",0
1222,Leksisko stilistiskās izteiksmes līdzekļu lietojums reklāmās par modi,"Šī bakalaura darba mērķis ir stilistiskās izteiksmes līdzekļu noteikšana reklāmās par modi. Autore ir veikusi vairāku pētnieku publicētās literatūras apskatu par stilistiskās izteiksmes līdzekļiem un reklāmas diskursu. Darba mērķis ir veikt stilistiskās izteiksmes līdzekļu analīzi reklāmās par modi. Autore analizēja leksisko stilistisko izteiksmes līdzekļu lietojumu apģērbu izplatītāja Lindex modes reklāmās, kas izmantotas vairākās kampaņās. Izvērtējot iegūtos datus, var konstatēt, ka vairākumā reklāmu novēroti leksiskie stilistiskās izteiksmes līdzekļi; visbiežāk lietoti epiteti un hiperbolas.Galvenais stilistisko izteiksmes līdzekļu mērķis reklāmās par modi ir pārliecināt pircēju iegādāties produktus. Atslēgas vārdi: leksiskie stilistiskās izteiksmes līdzekļi, reklāmas par modi, reklāmas diskurss, mārketings",0
1223,Akadēmiskās angļu valodas vārdu krājuma lietojums laikrakstu tiešsaistes publikācijās,"Bakalaura darba tēma ir akadēmiskās angļu valodas vārdu krājuma lietojums laikrakstu tiešsaistes publikācijās. Pētījuma mērķis ir izpētīt akadēmiskās angļu valodas vārdu krājuma biežumu un vārdšķiras laikrakstos ‘The Guardian’, ‘The New York Times’ un ‘The Baltic Times’. Bakalaura darbā izmantotās pētāmās metodes ietver teorētisko analīzi saistībā ar vārdšķirām, vispārējās lietošanas vārdu sarakstu un akadēmiskā vārdu krājuma sarakstu, kā arī kvalitatīvo izpētes metodi un akadēmiskā vārdu krājuma un tā vārdšķiru biežuma analīzi. Veiktais pētījums ļauj secināt, ka akadēmiskās angļu valodas vārdi ir sastopami pētītajās laikrakstu publikācijās. Pētījuma rezultāti norāda, ka tādi vārdi kā procenti, vērstpapīri, finanšu, nodarbošanās un ekonomika ir visbiežāk izmantotie vārdi no akadēmiskā vārdu krājuma.",0
1224,Ķīnas fen šui ģeomantikas iezīmes Heian perioda japāņu dārzos,"Darbs - “Ķīnas Fen Šui Ģeomantikas Iezīmes Heian Perioda Japāņu Dārzos” apkopo fen šui pamatidejas un apskata kā tās ir ietekmējušas un izpaužas Heian perioda dārzniecībā un ainavu arhitektūrā Japānā.  Mūsdienās, ātrās informācijas apmaiņas laikmetā, aizvien lielāku popularitāti Eiropā iegūst Āzijā radusies filozofija par personīgās harmonijas sasniegšanu ar apkārtējās vides sakārtošanas palīdzību, proti, fen šui prakse. Tā ir ieguvusi īpaši lielu atsauksmi mājas interjera plānošanas ziņā, taču nereti tiek pielietota arī teritorijas ierīkošanā un apzaļumošanā. Protams, līdz ar idejas popularizēšanu plašākai auditorijai, ir grūti izvairīties no maldīgu priekšstatu rašanās un nosacītas novirzes no patiesās lietu būtības.  Šī pētījuma mērķis ir izpētīt, kāda ir fen šui filozofiskā domāšana un tās aspekti, kā arī kādā veidā tie izpaužas dārzu veidošanā, Japānas vēstures periodā, kad šīs idejas nosacīti bija novitāte un sāka nostiprināties, sākotnēji kopējot, bet vēlāk asimilējoties Japānas kultūrā. Darbs sastāv no trim daļām. Pirmajā daļā tiek apspriesta darbā pielietotā terminoloģija un veikts vispārīgais apskats par darba centrālo tēmu – dārziem un Heian periodu. Otrā daļa tiek veltīta Ķīnas ģeomantikas pamatideju apkopošanai, savukārt trešā daļa apskata fen šui ietekmi uz Japānas Heian perioda dārzniecību un kādi ir tie aspekti, kuros tā izpaužas.",0
1225,Darba sludinājumu reģistra analīze,"Šī bakalaura darba  pētījuma mērķis bija veikt lingvistisko analīzi korpusam, kas sastāvēja no 20 darba sludinājumiem, lai noteiktu lingvistikās iezīmes, kuras raksturo reģistru un palīdz sasniegt tā komunikatīvos mērķus. Bakalaura darba autore veica šo analīzi, izmantojot  Baibera un Konrāda (2009) sarakstu ar lingvistikas iezīmēm. Pētījuma rezultāti parādīja, ka pašas izplatītākās iezīmes ir pirmās un otrās personas vietniekvārdi, īpašvārdi, kuri norāda uz valodām,uzņēmumu nosaukumiem, atvasināti un pamata formas īpašības vārdi, vairāku vārdu leksiskie darbības vārdi. Komunikatīvais mērķis - informēt kandidātu, tiek  sasniegts ar  abreviatūru un modālo  un darbības vārdu, lietvārdu lietošanu,bet īpašības vārdi un vietniekvārdi iezīmēja gan informatīvo, gan reklāmas mērķi.",0
1226,Fitonīmu semantiskās īpatnības: I. Fridriha kolekcijas častušku materiāls.,".  Bakalaura darbs veltīts fitonīmo simbolu noteikšanai un izpētei, balstoties uz I.Fridriha častušku kolekcijas materiāliem. Darbs sastāv no divām daļām – teorētiskās un praktiskās izpētes. Pirmajā – teorētiskajā bakalaura darba daļā iekļauta informācija par folkloras vācēju un pētnieku Ivanu Fridrihu un viņa darbību, kā arī pētīts častušku žanrs un noteikta fitonīmu semantikas problemātika. Otrajā – praktiskajā daļā iekļauta I.Fridriha častušku kolekcijas fitonīmu analīze. Bakalaura darbs ir aktuāls folkloras pētniecības jomā. Darbā iekļautais materiāls ir noderīgs folkloras pētniekiem, kas nodarbojas ar Latvijā savāktās krievu folkloras analīzi, kā arī folkloristiem - etnobotānikas pētniekiem. Citiem interesentiem darbs būs vērtīgs, ja viņiem jau ir priekšzināšanas kādā no minētajiem pētījuma aspektiem.",0
1227,Mākslinieciskās izteiksmes līdzekļi vieglo automašīnu reklāmās,"Reklāmām ir nepieciešams būt pievilcīgām un pārliecinošām, ņemot vērā, ka to mērķis ir piesaistīt mērķauditorijas uzmanību un pārliecināt iegādāties produktu.  Tādējādi par šī bakalaura darba centrālo pētījuma objektu kļūst reklāmu ekspresivitāte, kura tiek sasniegta, izmantojot tekstveida un attēla atveidojuma aspektus.  Bakalaura darbā analizē, kā  “Volkswagen” vieglo automašīnu drukātās reklāmas ir veidotas no tekstveida un attēla atveidojuma rakursa. Pētījuma korpuss sastāv no 41 drukātās vieglo automašīnu reklāmas, kuras aptver laika periodu 2000.- 2015. gads. Pētījuma teorētiskā bāze ir balstīta uz Leech un Short (1981) un Bergera (2011) raksta un reklāmu analīzes metodēm. Izvēlēto reklāmu analīze ir veikta, izmantojot plānu, kurš ir izstrādāts, balstoties uz Leech & Short un Bergera teoriju.  Galvenie rezultāti atklāj, ka vienkāršība, kopējas pieredzes attēlošana un humoriski līdzekļi ir ļoti svarīgi, lai padarītu reklāmas efektīvas un piesaistošas. Tās veicina mērķauditorijas vēlmi iegādāties produktu.   Atslēgvārdi: izteiksmes līdzekļi, reklāmas, vieglās automašīnas, “Volkswagen”, reklāmu analīze.",0
1228,Skaistumkopšanas produktu reklāmas leksika,"Šī pētījuma mērķis ir reklāmas valoda. Šajā darbā viens no uzdevumiem ir izpētīt leksikas lietojumu dažādās skaistumkopšanas reklāmās. Lai sasniegtu mērķi tika veikta kvantitatīvā un kvalitatīvā analīze izvēlētajam reklāmas korpusam, kas tika sadalīts pa vairākām kategorijām, kā piemēram matu kopšana, dekoratīvās sejas kosmētika un smaržas. Rezultātā tika secināts, ka visbiežāk lietotais vārds visās trijās grupās bija ""jauns"".",0
1229,ES prezidentūras programmu žanra analīze,"Dažādu dokumentu žanri, to sociālie konteksti un retoriskie modeļi ir bieži iepriekš pētīti, tostarp Eiropas Savienības dokumentācija. Tomēr, lai gan ES Padomes prezidentūrai ir nozīmīga loma ES attīstībā, teksta retoriskie posmi (moves), kas veido programmas, lai sasniegtu komunikatīvo mērķi, iepriekš nav pētīti. Līdz ar to, pētījuma mērķis bija veikt četru ES Padomes prezidentūras programmu žanra analīzi, galveno uzmanību vēršot uz to sociālo kontekstu, teksta retorisko posmu struktūru un retoriskajiem aspektiem. Lai sasniegtu pētījuma mērķi, tika veikts sekundārais un empīriskais pētījums. Empīriskā pētījuma rezultāti liecina, ka teksta sociālais konteksts, retorisko posmu struktūra un retoriskie aspekti ir saistīti visās atlasītajās ES Padomes prezidentūras programmās. Rezultāti pierādīja, ka programmas pārsvarā sastāv no trim retoriskajiem posmiem, kuros visbiežāk ir lietota uzskaitījuma/saraksta retoriskā struktūra.",0
1230,Sporta uztura terminoloģija,"Šī bakalaura darba tēma ir saistīta ar sporta uzturu un terminiem. Sakarā ar to, ka sporta uzturs attīstās, arvien vairāk un vairāk personas izmanto sporta uzturu un uztura bagātinātājus, tomēr termini šīs zinātnes jomas diskursā var radīt situāciju, ka persona nesaprot diskursa saturu. Šī pētījuma gaitā autors aplūko, kas ir sporta uzturs, un izpēta teorētisko informāciju par terminiem. Turpinājumā, autors veic kvantitatīvo un kvalitatīvo pētījumu, lai atrastu tipiskākos terminus sporta uztura diskursā, kā arī to, kā šie termini ir radīti. Šī pētījuma laikā tika konstatēts, ka ""tauki"" ir visizplatītākais termins sporta uzturā, un salikteņu darināšana ir visbiežāk sastopamā uztura terminu radīšanas metode.",0
1231,Modālie darbības vārdi un vārdkopas ekonomiskajos tekstos,"Valoda var tikt izmantota, lai ietekmētu un pārliecinātu cilvēkus, tādēļ ir nepieciešams izpētīt, ar kādiem līdzekļiem tas tiek darīts un kādu efektu šie līdzekļi atstāj uz lasītāju.  Šis pētījums ir mērķēts uz modālo vārdu un vārdkopu analīzi 37 ekonomikas tekstos no The Economist, lai tālāk analizētu, kāda nozīme ir izteikta ar konkrēto modālu lietošanu. Diskursa un biežuma analīze tika pielietota, lai sasniegtu šo mērķi.  Rezultāti rāda, ka raksti ir drīzāk informatīvi un aprakstoši, jo epistēmiskā nozīme ir pielietota visbiežāk. Dinamiskā nozīme ir lietota, lai izteiktu spējas vai dinamiskas iespējas. Deontiskā nozīme ir vērojama retāk, un izmantota, lai norādītu uz neizbēgamu vai vidēji saistošu pienākumu. Attiecībā uz modālajiem palīgdarbības vārdiem, vājākas pārliecības modāļi kā would un may ir lietoti visbiežāk. Tiem seko pārliecinošākas nozīmes palīgdarbības vārdi – will un can.",0
1232,Vampīrs un tā transformācija Annas Raisas romānā “Intervija ar vampīru” un tā ekranizācijā,"Vampīru tēma tiek plaši pētīta, un vampīra tēls ir kļuvis par nozīmīgu mūsdienu kultūras daļu. Šis maģistra darbs pēta vampīru Annas Raisas romānā un tā ekranizācijā, izmantojot tādus ar vampīrismu saistītus galvenos aspektus un elementus kā asinis, seksualitāte un eroticisms, nāve, identitāte un citādais, lai noteiktu, kādas vampīram raksturīgās iezīmes Raisa ir izmantojusi un kādas ir ieviesusi, tādējādi mainot priekšstatu par vampīru literatūrā un filmās. Iegūtie pētījuma rezultāti ļauj secināt, ka Raisas radītajam vampīram piemīt tādas agrīnajam vampīra tēlam raksturīgās pazīmes kā pievilcība, pārdabiskas spējas un nepieciešamība pēc asinīm, taču galvenā atšķirīgā iezīme ir tā cilvēciskās īpašības. Raisa ir pirmā autore, kas raksta no vampīra skatpunkta un vampīru ir cilvēciskojusi, tādējādi nosakot jaunu virzienu mūsdienu vampīru literatūrā un filmās.",0
1233,Golema mīts Gustava Mairinka romānā “Golems” un Pītera Akroida romānā “Dens Līno un Laimhausas Golems”,"Bakalaura darba nosaukums ir Golema mīts Gustava Mairinka romānā Golems un Pītera Akroida romānā Dens Līno un Laimhausas Golems…. Šis darbs ir veltīts analīzei par Golema mītu Gustava Mairinka romānā “Golems” un P. Akroida romānā “Dens Lino un Laimhausas Golems”. Šis temats ir svarīgs, jo abi autori attēlo problēmas un tēlus, kuri ir svarīgi arī 21.gadsimtā. Abi autori diskutē  par cilvēka dabu un tās īpatnībām. Mairinks un Akroids savos darbos izmanto Golema mītu kā prototipu saviem romāniem, taču abos romānos Golema interpretācija ir atšķirīga un nav līdzīga tā oriģinālam. Pētījuma mērķis ir analizēt Golema mītu, tā lomu literatūrā unatklāt būtiskākās īpatnības dažādajās mīta interpretācijās šajos romānos. Darbs ietver teorētisku pārskatu par mitoloģiju un mītu kā tādu, kā arī rūpīgu analīzi par minētajiem romāniem.Pētījuma rezultāti liecina, ka abi romāni apskata pārdabiskos un zemes spēkus, kas pārsniedz cilvēka saprašanu.",0
1234,Supervaroņu kritiskā literatūra – žanra specifika un tematiskie izaicinājumi,"Zinātniskajā darbā tiek analizēta supervaroņu žanra specifika, īpašu vērību veltot supervaroņu īpašībām, kā arī komiksu specifikai. Teorētiskā daļa sastāv no literatūras pārskata par izvēlēto tēmu. Praktiskā daļa koncentrējas uz supervaroņu analīzi, kā arī izvēlēto komiksi no amerikāņu, japāņu un Eiropas valstīm salīdzinājumu analīzi. Pētījuma mērķis ir siegt salīdzinošu Supermena, Spidermena un Betmena analīzi, kā arī amerikāņu, japāņu un Eiropas komiksu analīzi. Iegūtie rezultāti iezīmē galvenās specifikas, kas raksturīgas supervaroņu žanrā, un ļauj iemācīties vairāk par supervaroņu žanra vērtībam un īpašībām. Lai sasniegtu mērķi, darbā sīkāk tika analizētas supervaroņu žanra specifika, supervaroņu īpašībās un amerikāņu, japāņu un Eiropas komiksu galvēnas iezīmes. Pētījuma rezultātus un secinājumus var izmanot student, kas rakstīs zinātniski pētniecisko darbu par doto tēmu.",0
1235,Neverbālo komunikācijas līdzekļu lietojums britu un amerikāņu lietišķajās prezentācijās,"Bakalaura darbā tiek pētīts neverbālo komunikācijas līdzekļu lietojums britu un amerikāņu lietišķajās prezentācijās. Pētījuma mērķis ir analizēt un salīdzināt neverbālo līdzekļu lietojumu apkopotajās prezentācijās. Pētījuma metodes, kuras pielietotas pētījuma izstrādē, ietver ar pētījuma tematu saistītu teorētisko materiālu analīzi un gadījuma izpēti. Šajā darbā teorija tiek piemērota praksē, pētot neverbālās komunikācijas līdzekļus divās lietišķajās prezentācijās. Pētījuma rezultāti atklāj esošās līdzības un atšķirības, kuras pastāv starp britu un amerikāņu oratoriem, ņemot vērā kineksiku, okuleksiku, paralingvistiku un proksēmiku.",0
1236,Mitoloģiskās alūzijas Džona Faulza romānā “Burvis”,"Bakalaura darbā tiek pētīts alūziju lietojums Džona Faulza novelē ‘Burvis.  Darba teorētiskajā daļa pētīta teorētiskā literatūru par intertekstualiti, alūzijām un alūziju kā līdzekli intertekstuālu saistību veidošanai. Vērā ir arī ņemtas mitoloģiskās alūzijas un arhetipi.  Darbā izmantota kvalitatīvā un kvantitatīvā analīze. Galvenie secinājumi norāda uz to ka mitoloģiskās alūzijas Džona Faulza novelē atklāj galvenā varoņa raksturojumu, viņa skatījumu uz apkārt notiekošo, kā arī norāda uz turpmākiem notikumiem novelē.  Atslēgvārdi: alūzija, intertekstualitāte, mitoloģija, mitoloģiskās alūzijas, Džons Faulzs, Burvis",0
1237,Gramatiskas kompetences kļūdas 12. klases skolēnu rakstu darbos,"Šis bakalaura darbs ir veltīts gramatisko kompetences kļūdu izpētei Latvijas 12. klašu skolēnu rakstu darbos angļu valodā kā svešvalodā. Šī darba mērķis ir noteikt visizplatītāko gramatiskās kompetences kļūdas veidu minētajos rakstu darbos. Pētījums tika veikts ar kļūdu analīzes metodi, kas tika izmantota 22 rakstu darbu analīzē, kā arī ar statistisko analīzi, kas tika izmantota iegūto datu tālākai apstrādei. Darba rezultāti liecina, ka visizplatītākais gramatiskās kompetences kļūdas veids Latvijas 12. klašu skolēnu rakstu darbos angļu valodā kā svešvalodā ir saistīts ar gramatiskās noteiktības kategoriju, kurā ietilpst nepareizs artikulu un piederības vietniekvārdu lietojums.",0
1238,Muiža Sāras Votersas romānos “Krāpniece” un “Mazais svešinieks”,"Šis bakalaura darbs ir veltīts novelēm Mazais Svešinieks (2009) un Krāpniece (2002), kuru autore ir britu rakstniece Sāra Votersa un lauku māju nozīmju interpretāciju. Abas noveles tika starptautiski atzītas. Darba galvenais mērķis ir aplūkot lauku mājas simbola nozīmi un salīdzināt, kas ir kopīgs un atšķirīgs abās novelēs. Pētījumā izmantotas tādas metodes kā teorija par stāstījumu, teorija par Viktorijas un Neo-Viktorijas laikmetu un Gotikas literatūra, teksta analīze un teksta interpretācija par abām novelēm. Šī pētījuma rezultāti parādīja, ka lauku māju apraksts, kuru izveidoja Sāra Voters novelēs Mazais Svešinieks un Krāpniece palīdz lasītājam labāk saprast varoņus un galvenās noveļu idejas. Secinājumi parāda lauku māju aprakstīšanas svarīgumu abās novelēs.",0
1239,Šiītu islāma mutā laulības regulējumu savdabīgums Alī Al Sistānī fatvās,"Bakalaura darbā tiek aplūkota šiītu islāma mutā jeb pagaidu laulība un tās regulējumi Alī Al Sistānī fatvās. Pētījuma mērķis ir izzināt mutā laulības praktisko mērķi šiītu islāmā, tās izcelsmi un vēsturisko attīstību, pierādot, ka daži no Alī Al Sistānī fatvās esošajiem regulējumiem attiecībā uz mutā laulību atšķiras no tradicionālajiem konceptiem. Pētījumā izmantotas salīdzinošās un kvalitatīvās analīzes metodes, lai pārtulkotu un izanalizētu Alī Al Sistānī fatvās esošos ar mutā laulību saistītos regulējumus latviešu valodā. Pēc tam tās tiek salīdzinātas ar tradicionālajiem mutā laulības konceptiem. Pētījuma rezultāti liecina par zināmām atšķirībām starp dažiem Alī Al Sistānī regulējumiem un tradicionālajiem mutā laulības konceptiem, un uzsver to savdabīgumu un īpatnības.",0
1240,Uz uzdevumu balstītas metodes pielietojums gramatikas apguvei vidusskolā,"Gramatika ir nepieciešama, lai sazinoties ar citiem un galvenā doma būtu pareizi pateikta, tāpēc ir svarīgi palīdzēt skolēniem to apgūt teicamā līmenī. Mērķis bija izveidot papildus materiālus gramatikā, izmantojot uz uzdevumiem balstīto metodi. Lai izveidotu materiālus 10. klases skolēniem, tika veikta gadījuma analīze. Tā sevī ietvēra divu skolotāju un četrpadsmit 10.klases skolēnu aptaujas un skolēnu zināšanu testēšanu. Darba rezultātā tikai izveidoti papildus uzdevumi, kuri tika pilotēti divu mācību stundu laikā. Salīdzinot pārbaudījuma rezultātus, tika novērots, ka uzlabojās skolēnu zināšanas gramatikā. Papildus uzdevumi bija interesanti skolēniem un stundu plāni noderīgi skolotājai.",0
1241,Vārdi ar piedēkli -ник / -niek krievu un latviešu valodā.,"Liāna Ohotinska  Vārdi ar piedēkli –ник- / -niek- krievu un latviešu valodās:  bakalaura darbs. – Rīga, 2016. – 48 lpp.  Bakalaura darbs veltīts krievu un latviešu valodas vārdu studēšanai ar piedēkli –ник- /       -niek-. Darba teorētiskajā daļā tiek izskatītas problēmas, kas ir saistītas ar jēdzieniem ""vārda darināšana ar piedēkli"", ''atvasināti vārdi"" un ""aizguvumi"". Pētījums var būt interesants studentiem – filologiem, krievu un latviešu valodas nesējiem un lingvistiem, kuri nodarbojas ar valodniecības pētījumiem.",0
1242,Dabas tēli Annijas Proulksas romānā “Kuģu ziņas”,"Mūsdienās ar dabu saistīti temati ir kļuvuši plaši izplatīti un būtiski. Priekšstats par to, ka cilvēce nodara bojājumus dabai ir nozīmīgs, un veidi kā saglabāt dabu patstāvīgi tiek meklēti un pētīti. Pats fakts, ka šādas tēmas ir kļuvušas populāras laikā, kad urbanizācija, industrializācija un globalizācija kļūst arvien izplatītākas, ir pārsteidzošs. Stājoties pretī globalizācijai, cilvēce ir atcerējusies par dabas nozīmību un par to ka cilvēki un daba ir nenovēršami saistīti. Līdz ar to, šajā darbā tiek pētīti dabas tēli Annijas Proulksas stāstā Kuģu ziņas, jo tajā tiek aplūkoti iepriekšminētie temati. Šī darba hipotēze ir, ka dabas tēli savā būtībā ir cilvēku izgudrojums, kurš rodas cilvēku prātā. Tātad, dabas tēli atspoguļo cilvēku prātu, sajūtas, domas un būtību. Lai sasniegtu darba mērķi tika pielietotas teksta analīzes metode, vēsturiskā metode, kā arī ekokritikas un ekofeminisma metodes. Darba rezultāti atklāja, ka Ņūfaundlendas ainava iespaidoja galvenos tēlus un vietējo kopienu. Tā kā ainava bija skarba, tur dzīvojošajiem cilvēkiem bija jābūt stipriem un izturīgiem. Galvenais tēls Koils mainījās uz labo pusi līdz ko viņš pārvācās uz dzīvi Ņūfaundlendā; viņš atrada cerību un mājas. Noslēgumā, šī tēma varētu tikt turpināta analizējot citus Annijas Proulksas stāstus, lai nostiprinātu ideju par to, ka daba un cilvēki ir saistīti.",0
1243,Miniproza un hipertekstu literatūra: kritiskās pieejas,"Bakalaura darba ietvaros tika analizēti un salīdzināti miniprozas un hipertekstu literatūras daiļdarbi – literārās formas, kuras mūsdienās kļūst arvien izplatītākas. Pētījuma mērķis bija atklāt vienojošās un atšķirīgās īpašības, kuras piemīt abu literatūras formu darbiem.  Teorētiskā daļa sastāv no trijām nodaļām. Pirmajā nodaļā tika aprakstītas galvenās idejas un jēdzieni, kas ir saistīti ar miniprozu un hipertekstu literatūru. Otrajā nodaļā tika aprakstītas tās pašas idejas un jēdzieni, tikai papildus tika ņemti vērā pieredzējušu pētnieku uzskati un teorijas. Trešajā nodaļā tika īsumā aprakstīti pētāmie objekti. Praktiskajā daļā tika atsevišķi analizēti pētāmie objekti. Pētnieciskā darba rezultāti liecina par to, ka darba gaitā analizētajai miniprozai un hipertekstu literatūrai ir manāmas atšķirības, lai gan kopīgo pazīmju arī netrūkst. Pamatojoties uz iegūtajiem rezultātiem, uz pētījuma izvirzītajiem jautājumiem tika sniegtas atbildes. Veiktais pētījums ir izsmeļošs un unikāls ar to, ka līdz šim līdzīgu pētījumu nepastāv. Bakalaura darbs sastāv no 4 nodaļām, 81 lappuses, no kuras 49 ietilpst bakalaura darba apjomā un 59 pielikumiem.",0
1244,Pilnvarās lietoto juridisko terminu tulkojumu analīze,"Pētījumā tiek analizēti juridisko terminu tulkojumi, kas raksturīgi pilnvarām, īpašu uzmanību pievēršot problēmām, ar kurām saskaras tulkotāji. Darba mērķis ir identificēt un raksturot juridisko tulkojumu problemātiskos aspektus, tādējādi izveidojot tulkotājiem un lingvistiem noderīgu informatīvo materiālu. Pētījuma metodes ietver pieejamo literatūras avotu analīzi, manuālu empīrisko datu vākšanu un analīzi. Pētījuma rezultāti norāda uz vairākām problēmām juridiskās terminoloģijas tulkošanā, kā piemēram, uz viltus draugiem un konsekvences trūkumu precedentos tulkojumos. Darba noslēgumā tiek rezumētas identificētās problēmas, to iespējamie cēloņi.",0
1245,Intertekstuālais aspekts I. Saburovas grāmatā „Par mums”.,"Bakalaura darba tēma – “Intertekstuālais aspekts Irinas Saburovas grāmatā “Par mums””. Šī darba mērķis ir intertekstuālā aspekta un interteksta izpēte Irinas Saburovas grāmatā “Par mums”.  Šis darbs sastāv no divām daļām. Pirmā, teorētiskā daļa sastāv no vienas nodaļas un piecām apakšnodaļām. Teorētiskajā daļā tiek aplūkots jautājums par intertekstualitāti filoloģiskos pētījumos, intertekstualitātes teorijas rašanās un attīstība, intertekstuālās funkcijas. Tālāk ir intertekstualitātes pazīmju analīze Irinas Saburovas darbos un viņas daiļrades analīze mūsdienu literatūrkritikā. Otrā, praktiskā daļa sastāv no vienas nodaļas un divām apakšnodaļām. Tajā tiek analizēta intertekstualitātes atainošanās Irinas Saburovas grāmatā “Par mums”. Šis darbs var interesēt filologus, kurus saista Irinas Saburovas darbi vai kuri pēta intertekstualitātes avotus.",0
1246,Kibersporta žurnālistika: žanriski retoriskais aspekts.,"Darbs ir veltīts žanriski retoriskais aspekti izpetījumu. Tā mērķis – definēt žanriski retoriskais aspekti kibersporta publicistikā. Autors veic publiciskas tekstus analitisko analīzi. Īpaša uzmanība darbā tiek veltīta ritoriskajam aspektiem kibersportas interneta vīdē.  Darbs sastāv no divām nodaļām. Pirmā nodaļa ir veltīta interneta komunikacija ritoriskam un žanram teoretiskajiem jautājumiem. Otrajā nodaļā tiek analizētas kibersporta interneta tekstus īpatnības. Pētījums var ieinteresēt filologus, kas nodarbojas ar līdzīgiem jautājumiem, kā arī citus interesentus.",0
1247,Kodu maiņas funkciju salīdzinājums mutiskajā  un rakstiskajā apmaiņas studentu saziņā,"Studentu apmaiņas programmas pastāvīgi turpina piesaistīt jaunus dalībniekus, tādējādi radot lielas kopienas, kuras veido studenti no visas pasaules. Šis pētījums ir vērsts uz koda maiņas izpēti mutiskajā un elektroniskajā apmaiņas studentu saziņā. Pētījuma mērķis ir salīdzināt koda maiņas funkciju lietojumu iepriekš minētajos saziņas veidos. Analīzes veikšanai tika izveidoti 2 korpusi, kas ietver apmaiņas studentu sarunas un Facebook Messenger sarakstes. Iepriekš ierakstītās studentu sarunas tika transkribētas, lai vēlāk veiktu diskursa analīzi. Pēc koda maiņas lietojuma analīzes veikšanas tika secināts, ka dažas no koda maiņas funkcijām ir sastopamas gan mutiskajā, gan elektroniskajā saziņā, taču citas ir novērojamas tikai vienā no saziņas veidiem. Var secināt, ka neverbālo saziņas līdzekļu lietojums ir ļoti svarīgs attiecīgās funkcijas izvēles veicināšanā.",0
1248,Tērzēšana: tās kontekstuālais un lingvistiskais raksturojums,"Tērzēšana ir komunikācijas forma, kas ir atvērta izpētei un analīzei. Tā sastāv no daudziem aspektiem un ir viegli ietekmējama. Aspekti, kas tika pētīti un analizēti šajā pētījumā ir balstīti uz tērzēšanas kontekstuālo un lingvistisko  raksturojumu. Šajā pētījumā iekļautais, tērzēšanas kontekstuālais raksturojums sastāv no tērzēšanas funkcijām, tematiem, fāzēm, diskursa marķieriem un konteksta kultūrām. Tērzēšanas lingvistiskais raksturojums iekļauj sevī  jautājumu veidus. Pētījuma empīriskājā  daļā iekļauti pieci tērzēšanas piemēri.  Slēpta dalībnieku novērošana ir pētījuma metode, kas tikai izmantota, lai novērotu  tērzēšanu. Katrs tērzēšanas piemērs tika analizēts, izmantojot diskursa analīzes kodēšanas metodi. Diskursa analīzes rezultāti tika apkopoti un salīdzināti, lai varētu izdarīt secinājumus. Šī pētījuma rezultāti parāda, ka tērzēšana sastāv no: neitralizācijas, attiecību veidošanas, sarunas iniciācijas, izzināšanas un pārejas funkcijām. Tērzēšana iekļauj sarunas iniciācijas, galveno un noslēguma fāzes. Tās sevī ietver tādus sarunas tematus, kā piemēram sasveicināšanos, ģimeni, sociālās attiecības, dzīvesvietu, kopīgi pazīstamie cilvēki un atvadīšanos. Vietniekvārdos un apstākļa vārdos balstītos- jautājuma veidus bieži izmanto sarunas iniciācijas fāzē, turpretim jā/nē jautājuma veidi galvenokārt sastopami tērzēšanas galvenajā fāzē. Visbeidzot, diskursa marķieri tiek izmantoti tērzēšanas laikā, kā laika aizpildītāji, tie atzīmē jaunu domu, un tematu maiņu.",0
1249,Dialoga secības izkārtojums Oskara Vailda lugā “Ideāls vīrs”,"Analizējot dramaturģiskus darbus, īpaši vērts aplūkot dialoga secības izkārtojumu. Šie literārie teksti lielākoties sastāv no mutvārdu diskursa, tāpēc veids, kā runātāji savā starpā virza un attīsta sarunu, daudz atklāj par atainoto situāciju. Šajā Bakalaurā darba analizēts dialoga secības izkārtojums Oskara Vailda lugas “Ideāls vīrs” fragmentā, kurā sarunājas lugas divi galvenie personāži, Sers Roberts Čilterns un Misis Čevelija, lugas pirmajā cēlienā. Ņemot vērā, ka analīzei izvēlētais fragments ataino šantāžu un izspiešanu, pētījums koncentrēts uz to, kā dialoga secības izkārtojums atklāj spēku samērus starp personāžiem. Analīzes procesā izmantota kvalitatīvā metodē, toties metodoloģija izstrādāta balstoties uz pētnieku V. Hermanes un M. Šorta teorijām. Analīzes galvenais secinājums – Misis Čevelija, šantažētāja un izspiedēja šajā kontekstā, acīmredzami ir sarunas dominējošais personāžs, un to apliecina visi aplūkoti dialoga secības izkārtojuma aspekti.",0
1250,B1 līmeņa rakstiskās angļu valodas apguvēju kļūdu analīze,"Valodas apguve ir sarežģīts, ilgstošs mācību process. Agrīnā bērnībā valodas apguve nāk dabiski, bērnam tiekot pakļautam valodas situācijām. Ir ticis pierādīts, ka spēja mācīties jaunu valodu bez apzinātas piepūles samazinās, sasniedzot pubertātes vecumu. Svešvalodu apguve drīzāk var tikt definēta kā apzināts mācīšanās process, kas reti rezultējas svešvalodas pārzināšanā kā dzimtās valodas, neskatoties uz mācīšanās spējām vai personīgo motivāciju. Kļūdas ir raksturīgas mācīšanās procesam, tās var būt dažādas gan iesācēju un elementārajā līmenī, gan arī pašā augstākajā. Šis pētījums koncentrējas uz problēmām angļu valodas apguvē. Pētījums veikts, izmantojot 9. klases skolnieku rakstiskās esejas. Skolnieki gatavojās centralizētajam angļu valodas eksāmenam. Visbiežāk pieļautās kļūdas ir tikušas uzskaitītas un analizētas. Secinājumi rāda, ka kļūdas galvenokārt radušās no dzimtās valodas ietekmes, kā arī skolniekiem trūkst padziļinātas gramatikas zināšanas. Tādi gramatikas aspekti kā artikuli, izpratne par gramatiskajiem laikiem, sintakse, prepozīcijas un citi rakstiskajā angļu valodā sagādāja vislielākās grūtības pētījuma dalībniekiem.  Šāds ieskats rakstveida angļu valodas problēmās var būt noderīgs skolotājiem, jo tas sniedz informāciju par grūtībām valodu mācīšanās un rakstīšanas procesā, ko var lietderīgi turpmāk izmantot, gatavojot efektīvus mācību materiālus un mācību stundu plānošanā.",0
1251,Konvecionālie stilistikas izteiksmes līdzekļi laikrakstā ‘The Economist’ ievadrakstos,"Šis bakalaura darbs ir pētījums, kas ir veltīts konvencionālo stilistisko izteiksmju līdzekļu  lietojumam lietišķos rakstos. Šā pētījuma mērķis ir izpētīt konvencionālo stilistisko izteiksmju līdzekļu lietojumu15 lietišķo redakcijas rakstos, atlasītus no laikraksta ‘Ekonomists’ no 2011 līdz 2016 gadam. Konvencionālo stilistisko izteiksmju veidu analīzei tiek pielietota kvalitatīva un kvantitatīva analīze, kuras mērķi ir fiksēt konvencionālas valodas procentuālo attiecību lietišķo rakstu krājumā no žurnālā ‘Ekonomists’, un analizēt iegūtos rezultātus. Secinājumi liecina, ka konvencionālas valodas daļa lietišķo rakstu krājumā no žurnāla ‘Ekonomists’ ir 24.71% no visiem rakstiem, 31.37% no visiem stilistiskiem izteiksmju līdzekļiem, un 1.54% no visa vārdu krājuma, kas ir samērā zema. Tadejādi, konvencionāla valoda aizņem nelielu daļu no lietišķa rakstu krājuma.",0
1252,Modālie darbības vārdi un vārdkopas reklāmā,"Reklāma ir spēcīgs saziņas rīks, kas pārliecina patērētāju iegādāties produktu vai pakalpojumu, kā arī maina patērētāja viedokli par to. Pārliecināšanas metodes ir dažādas, un to izvēle ir reklāmdevēju rokās. Viena no tām ir modālo darbības vārdu un vārdkopu lietošana tekstos, ar kuru palīdzību var tikt izteiktas emocijas un attieksme dažādās situācijās. Šo izpēti ietekmēja teorētiskais pamatojums, kā arī iepriekšējās izpētes. Darba izstrādē tika izmantota teorijas summatīvā analīze, kā arī diskursa analīze kā empīriskā metode. Darba mērķis bija analizēt modālos darbības vārdus un vārdkopas, kas tiek izmantotas skaistumkopšanas produktu reklāmās. Rezultāti liecina, ka visbiežāk izmantotais modālais darbības vārds ir varēt, taču varēt un daži citi modālie darbības vārdi ir polisemantiski, tādēļ vēstījumu var izteikt gan epistēmiskajā, gan deontiskajā modalitātē, gan abās atkarībā no konteksta. Modālo darbības vārdu nozīmes ir neskaidras, kā arī tie nav vienīgie līdzekļi, kas ietekmē modalitātes līmeni. Modalitātes līmeni var ietekmēt arī modālie marķētāji un izteiksme.",0
1253,Saīsinājumi akadēmisko žurnālu rakstos par ekonomiku,"Straujā cilvēces zināšanu attīstība un tehnoloģiskais progress ir izraisījis jaunu vārdu formu radīšanu efektīvākai lietu un procesu aprakstīšanai. Šī darba mērķis ir pētīt akadēmiskos rakstos par ekonomiku lietoto saīsinājumu veidus un biežumu, kā arī to ietekmi uz šo rakstu uztveramību un saīsinājumu paskaidrošanas sistēmu. Metodes ietver literatūras apskatu, kā arī korpusā konstatēto saīsinājumu kvantitatīvu un kvalitatīvu analīzi. Rezultāti liecina, ka akadēmiskos rakstos par ekonomiku visbiežāk lietotais saīsinājumu veids ir alfabētismi. Pastāv vienota sistēma, kas tiek lietota saīsinājumu paskaidrošanai rakstos. Tiek secināts, ka dažos gadījumos saīsinājumu paskaidrojumu neesamība varētu izraisīt maldīgu priekšstatu.",0
1254,Gramatikas kļūdu analīze 12. klases angļu valodas eksāmena rakstiskajā daļā,"Angļu valodas centralizētais eksāmens 12. klasei sastāv no atsevišķām sadaļām katras valodas prasmes pārbaudei, bet rakstīšanas daļa sevī ietver vairāku prasmju pārbaudi. Rakstīšana un gramatika ir cieši saistītas. Šī pētījuma mērķis ir reģistrēt un klasificēt 12. klases skolēnu pieļautās gramatiskās kļūdas 2014. un 2015. gada centralizēto angļu valodas eksāmenu esejās. Diskursa analīze ir galvenā šī darba pētījuma metode. Pētījuma ietvaros tika analizētas simts esejas un noteiktas tajās esošās biežākās gramatiskās kļūdas un to cēloņi. Pētījuma rezultāti rāda, ka visbiežāk pieļautās gramatiskās kļūdas ir nepareizs artikulu lietojums, lietvārda un darbības vārda saskaņošana un nepareiza vārdu secība teikumā.",0
1255,"“Komandora soļu"" motīvi A. Bloka ""triloģijas"" kontekstā.","""Komandora Soļi"" motīvi A. Bloka ""triloģijas"" kontekstā. – Rīga, 2016. – 67 lpp. Zinātniskais darbs ir veltīts ""Komandora soļu"" motīvu analīzei Bloka triloģijas kontekstā. Pētījuma mērķis ir noskaidrot ""Komandora soļu"" motīvu sakarus ar radniecīgiem motīviem Bloka liriskajā triloģijā. Autors, pamatojoties uz intertekstuālam (frekvences-konteksta un konteksta-similārā) un imanentam (parindas metode un kompozīcijas analīze) metodem, veic ""Komandora soļu"" un viņu motīvu/tēlu analīzi, salīdzinot to ar citiem motīviem/tēliem Bloka liriskajā triloģijā. Ir arī uzsākts mēģinājums ne tikai aplūkot atsevišķi, bet arī apvienot ar iepriekš minētajām intertekstuālam un imanentam metodem iegūtus rezultātus. Darbs ir sadalīts divās daļās. Pirmā nodaļā tiek pamatotas pētījumam nepieciešamas metodes, otrā tiek veikta ""Komandora soļu"" analīze saskaņā ar uzstādītiem uzdevumiem. Šīs darbs var būt noderīgs literatūrvēsturniekiem, kuri nodarbojas ar līdzīgu problemātiku, kā arī visiem lasītajiem, kuri interesējas par Bloka poēziju vispār un konkrēti par ""Komandora soļiem"".",0
1256,Laika-aspekta formu lietojums ES likumdošanas aktos,"Bakalaura darba mērķis ir izpētīt laika-aspekta formu lietojumu Eiropas Savienības sagatavošanā esošajos tiesību aktos. Šis darbs ir aktuāls diskursa lietotājiem, kas ir iesaistīti Eiropas Savienības tiesību aktu sagatavošanā. Darbā tiek pielietota diskursa analīze, kas vērsta uz valodas lietojuma izpēti. Literatūras pārskats ietver diskursa un teksta jēdzienus, kā arī laika-aspekta formas angļu valodā un problēmas-risinājuma retorisko struktūru. Darba empīriskā daļa atklāj laika-aspekta formu lietojumu sagatavošanā esošajos tiesību aktos. Tekstā novērojama informatīvā valodas metafunkcija, tāpēc aktos tiek lietotas laika-aspekta formas, ar kurām iespējams izklāstīt faktus un sniegt informāciju, kā, piemēram, vienkāršā tagadne un vienkāršā pagātne.",0
1257,Konceptuālo metaforu lietojums kosmētikas produktu reklāmās,"Šī bakalaura darba mērķis bija noskaidrot konceptuālo metaforu koncepciju un funkcijas, izpētīt reklāmas būtību un analizēt populārākās konceptuālās metaforas izvēlētajās kosmētikas produktu reklāmās. Diskursa analīze tika izmantota kā pētījuma metode. Pētījums parādīja, ka galvenās konceptuālo metaforu funkcijas izvēlētajās reklāmās ir pievienot dramatisku efektu, attēlot vairākas nozīmes pieredzē un izcelt un saskaņot noteiktus mūsu pieredzes aspektus.  Atlasītajās reklāmās tika atrasti sekojoši konceptuālo metaforu avota domēni: KARŠ/CĪŅA, VESELĪBA/MEDICĪNA, KUSTĪBA, LAIKA APSTĀKĻI, DABA un SEKSUĀLĀ PIEVILCĪBA. KARA/CĪŅAS koncepcija izrādījās visplašāk izmantota dotajā analizēto reklāmu kopā.",0
1258,Retoriskie teksta posmi interneta ziņu rakstos,"Ziņas ir viena no svarīgākajām vajadzībām ikdienas dzīvē, lai sekotu līdzi pasaules notikumu attīstībai. Ir veikti vairāki avīžu rakstu pētījumi no dažādiem aspektiem, taču maz uzmanības tiek pievērsts retoriskajiem teksta posmiem avīžu rakstos, kas pieejami internetā, tādēļ šī darba mērķis ir izpētīt retoriskos teksta posmus un to attiecīgo soļus struktūru interneta ziņu rakstos un noteikt to lingvistiskās iezīmes. Darba analīzei, galvenokārt tika izmantotas tādu autoru kā Swales (1990)un Bhatia (1993) teorijas. Iegūtie dati tika analizēti, izmantojot kvalitatīvā pētījuma metodi ar kvantitatīviem elementiem. Analīzei tika izvēlēti divdesmit BBC biznesa interneta ziņu raksti. Pētījuma rezultāti apliecina, ka elektroniskajos rakstos izmantoti gandrīz visi retoriskie teksta posmi, taču pēdējais posms parasti ir izlaists, tā kā komunikatīvais nolūks ir izklāstīt informāciju un sniegt faktus.",0
1259,"Precedentu izteicienu transformācija Latvijas laikraksta ""Vesti segodnja"" virsrakstos.","Anastasija Dubinska Precedentu izteicienu transformācija Latvijas laikraksta ""Vesti segodnja"" virsrakstos: Bakalaura darbs . - Rīga , 2016 – 44 lpp. Pētījums ir veltīts precedentu izteikumu transformācijai Latvijas avīzes „Vesti segodnja” virsrakstos. Galvenais autora mērķis – apkopojot avīzes „Vesti segodnja” virsrakstu materiālus par politiskām un sociālām tēmām, noteikt transformētu precedentu izteikumu avotus, metodes un to veidus, kā arī noteikt izmantošanas specifiku precedentu izteikumu izveidošanai dotās avīzes virsrakstos. Darba pirmajā daļā ir apskatīti teorētiskie aspekti, kuri atkāj avīzes virsrakstu būtību, ir sniegts pārskats par transformētu precedentu izteikumu saturu virsrakstos. Analītiskajā daļā ir izanalizēti 60 virsraksti ar transformācijas precedentu izteikumiem avīzē „Vesti segodjna”, ir noteikti transformācijas avoti un veidi.  Pētījums var būt interesants valodniekiem, studentiem-filologiem, ārzemju studentiem, kuri apgūst krievu valodu, kā arī plašam lasītāju lokam, kuri interesējas ar valodniecību.",0
1260,Leksiskās un sintaktiskās īpatnības britu avīžu virsrakstos elektroniskā veidā,"Bakalaura darbs apskata leksisko un sintaktisko īpatnību izmantošanu britu avīžu virsrakstos elektroniskā veidā. Tēma ir diezgan aktuāla, jo tā tika pētīta agrāk. Šīs darbs izpēta īpatnības, uz kuriem paļaujas žurnālisti, kā arī apskata iespējamo ietekmi uz lasītāja uztveri Virsraksta struktūra ir paredzēta, lai saistīt lasītāja uzmanību uz rakstiem un raksta tematiem. Tas nozīmē, ka virsraksti ir īpaša veida teksti, pētījuma vērti. Šī darba mērķis bija pētīt leksiskās un sintaktiskās īpatnības un noteikt, kuras no tām ir sastopamas virsrakstos un vai tie ietekmē uz lasītāju. Darba praktiskajā daļā tika apkopoti un izanalizēti 60 virsraksti no „The Telegraph” un „The Sun” avīzēm, kuros minētās īpatnības tika atrasti. Bakalaura darbā pētījuma metode ietvēra literatūras apskatu teorētiskajā daļā, un teksta analīzi empīriskā daļā. Rezultāti norāda, ka visbiežāk tika izmantoti sintaktisko struktūru kombinācijas, slenga, vulgārie un avīžu valodas vārdi, un vārdu spēles. „The Sun” avīzes virsrakstos tika atrasts vairāk gadijumu ar leksiskām un sintaktiskām īpatnībam nekā „The Telegraph” avīzē, virsrakstu garuma un tabloīda stila dēļ. Pētījuma rezultāti demonstrē, ka visas izvēlētās leksiskās un sintaktiskās īpatnības ir sastopamas virsrakstos, kā arī tie ietekmē uz lasīšanas izvēli.",0
1261,Morfoloģiskās iezīmes zīmolos,"Šajā pētījumā tiek aplūkotas morfoloģiskās “iezīmes” un to lietojums zīmolu nosaukumos. Pētījuma mērķis ir analizēt zobārstniecības un farmācijas zīmolu nosaukumos sastopamās morfoloģiskās iezīmes, kā arī salīdzināt iegūtos rezultātus zobārstniecības un farmācijas zīmolu nosaukumos. Pētījuma teorētiskā daļa ir balstīta uz G. Kuka, A. Veisberga,  K. L. Kellera, kā arī citu autoru pētījumiem. Pētījuma rezultāti rāda, ka salikteņi ir visizplatītākā vārdu darināšanas kategorija Latvijā ražoto uztura bagātinātāju un mutes dobuma higiēnas līdzekļu zīmolu nosaukumos. Varam secināt, ka zīmolu nosaukumi, kuros sastopamas morfoloģiskās iezīmes, atklāj informāciju par pašu produktu un tādējādi pievērš pircēju uzmanību. Savukārt no tā, varam secināt, ka pareizi izvēlēts uztura bagātinātāja un mutes dobuma higiēnas līdzekļa zīmola nosaukums sekmē pircēja izvēli par labu konkrētam zīmolam.",0
1262,Antroponīmi Novgorodas bērza tāss rakstos: vārddarināšanas un semantiskā struktūra.,"Bakalaura darbs veltīts Novgorodas bērza tāss rakstu (NBTR) antroponīmu vārddarināšanas un semantikas problēmai. Pētījuma objekts ir NBTR antroponīmija, pētījuma priekšmets ir NBTR antroponīmijas vārddarināšanas un semantiskais aspekts.  Pētījuma mērķis bija izpētīt un izanalizēt NBTR antroponīmus no vārddarināšanas un, mazākā mērā, semantikas viedokļa un apkopot priekšgājēju, kas nodarbojās ar līdzīgo problemātiku vai strādāja saistītās zinātnes nozarēs, zinātnisko pētījumu rezultātus.  Uzstādīto mērķu sasniegšanai bija nepieciešama šādu uzdevumu risināšana: atlasīt Novgorodas antroponīmus no senkrievu bērza tāss rakstu, kas publicēti pirms 2003. g. ieskaitot, kopējā vārdu rādītāja; izpētīt un izanalizēt NBTR antroponīmu fonētiku, morfoloģiju un leksiku; izpētīt un pielietot priekšteču zinātnisko pētījumu rezultātus.  Pētījuma rezultātā tika noteikts NBTR antroponimikons, tā vārddarināšanas un, mazākā mērā, semantiskā struktūra un apkopoti priekšteču zinātnisko pētījumu rezultāti.",0
1263,Rietumeiropas avoti Mihaila Kuzmina garstāstā “Spārni”.,"Bakalaura darbs ir veltīts rietumeiropas avotu pētījumam Mihaila Kuzmina romānā “Spārni”. Darba mērķis ir atklāt un klasificēt onomastiskus citātus, atklājot to funkciju autora personības koncepcijas formējumā romānā ""Spārni"". Darbs sastāv no divām nodaļām: pirmā nodaļa ir teorētiska, tajā ir apkopoti M. Kuzmina prozas pētījumu materiāli, otrā nodaļa ir empīriska, tajā ir atklāta romāna galvenā varoņa autora personības koncepcija, ir klasificēti un nokomentēti onomastiskie citāti, kas noformē doto koncepciju.  Pētījums var būt rekomendēts literatūrzinātniekiem, kas studē komparatīvistiku un visiem tiem, kas interesējas par internacionāliem sakariem XIX-XX gg. robežas krievu daiļliteratūras darbos.",0
1264,V.Nabokova romāna „Lolita” tulkojuma problēmas latviešu valodā.,"Aleksandra Bokova V.Nabokova romāna „Lolita” tulkojuma problēmas latviešu valodā: bakalaura darbs.-Rīga, 2016.- 55 lpp.  Darbs ir veltīts krievu un latviešu literāra tulkojuma problēmu izpētei. Tā mērķis- noskaidrot krievu un latviešu literāra tulkojuma problēmas, par piemēru ņemot V.Nabokova romānu „Lolita”. Autors veic romāna „Lolita”  oriģināla krievu valodā un tā tulkojuma latviešu valodā salīdzinošo analīzi. Īpaša uzmanība darbā tiek veltīta literāra tulkojuma lingvistiskiem jautājumiem( frazeoloģismu, kalamburu, svešvalodas iestarpinājumu tulkojumi u.c.).  Darbs sastāv no divām nodaļām . Pirmā nodaļa ir vēltīta daiļprozas teorētiskajiem jautājumiem. Otrajā nodaļā tiek analizētas V.Nabokova romāna „ Lolita” tulkojuma problēmas latviešu valodā.  Pētījums var ieinteresēt filologus, kas nodarbojas ar tulkojumzinātnes jautajumiem, kā arī citus interesentus.",0
1265,"Sieviešu tēli lugās “Romeo un Džuljeta” un “Pūt, vējiņi!”","Šī pētījuma galvenais temats ir sievietes tēla atspoguļojums literatūrā. Šīs pētījuma mērķis ir apskatīt un salīdzināt dažādus iespējamos veidus kā tiek atspoguļotas sievietes tādās lugās kā - Romeo un Džuljeta un Pūt, vējiņi! Vispirms tika pētīti Šekspīra un Raiņa iespējamie iedvesmas avoti iepriekšminētajām lugām. Atklājās, ka, atšķirībā no senākajiem darbiem, Rainis un Šekspīrs sieviešu tēliem piešķīruši vienas no galvenajām lomām. Lielākoties sievietes vēsturiski ieņēmušas mazsvarīgu lomu gan sabiedrībā, gan literatūrā. Pielietojot kritisko diskursa analīzi un salīdzinošo analīzi, noskaidrojās, ka abās lugās ir atspoguļoti tēli, kas atbilst ideālas sievietes standartiem (Lēdija Kapuleti, Lēdija Monteki, aukles) un sieviešu tēli, kas nepakļaujas normām, piemēram, spēcīgā Māte un aktīvā, nepadevīgā Džuljeta. Baibas tēls šajā ziņā atšķiras, jo viņai piemīt gan šķīsta sievišķība, gan patstāvība. Ievērojami rakstnieki būdami, Šekspīrs un Rainis ar savām idejām ietekmējuši daudzus.",0
1266,Poetiskā tulkojuma īpatnības: Aspazijas dzeja krievu valodā.,"Darbs ir veltīts poētiskā tulkojuma īpatnību izpētei. Tā mērķis – noskaidrot poētiskā atdzejojuma īpatnības, par piemēru ņemot Aspazijas dzejas tulkojumus krievu valodā. Autors veic Aspazijas dzejas oriģināla latviešu valodā un tā tulkojuma krievu valodā salīdzinošo analīzi. Īpaša uzmanība darbā tiek veltīta poētiskā tulkojuma veidiem.  Darbs sastāv no divām nodaļām. Pirmā nodaļa ir veltīta dzejas tulkojuma teorētiskiem jautājumiem, bet otrā nodaļa iepazīstina ar Aspazijas daiļradi un aplūko poētiskā tulkojuma problēmas.   Pētījums var ieinteresēt filologus, kas nodarbojas ar līdzīgiem jautājumiem, kā arī citus interesentus.",0
1267,Jaunvārdu lietojums apģērbu reklāmās,"Šajā darbā veikts pētījums par jaunvārdu lietojumu apģērbu reklāmās. Tā mērķis ir izpētīt un analizēt jaunvārdus attiecībā uz vārdu darināšanas modeļiem un lietojuma nolūku. Pirmkārt, darbs iepazīstina ar teoriju par jaunvārdiem, vārdu darināšanas modeļiem, kā arī reklāmas diskursu. Empīriskajā pētījumā  darba autore izmanto diskursa analīzi. To veicot, noskaidrojās, ka visbiežāk lietotie vārdu darināšanas modeļi analizētajās apģērbu reklāmās ir teleskopēšana, akronīmi un strupvārdi. Analizētie jaunvārdi piesaista uzmanību un ir atmiņā paliekoši. Lai noskaidrotu, cik pievilcīgi jaunatnei šķiet jaunvārdi, tika veikta aptauja, izmantojot anketēšanu. Lielākā daļa respondentu atzina, ka lietotie jaunvārdi apģērbu reklāmās ir pamanāmi.",0
1268,Darba interviju neverbālais aspekts,"Pētījums “Darba interviju neverbālais aspekts” atspoguļo komunikācijas neverbālos aspektus, kurus intervējamiem būtu jāievēro intervijas laikā.  Pētījuma mērķis ir noskaidrot, kādi neverbālās komunikācijas kodi tiek uzskatīta par vissvarīgākajiem darba intervijas laikā, un vai intervējamie pievērš uzmanību savai neverbālajai uzvedībai.  Iegūtie rezultāti liecina, ka intervējamie darba intervijas laikā pievērš uzmanību neverbālajai uzvedībai un par vissvarīgāko neverbālās komunikācijas sastāvdaļu šajās intervijās tiek uzskatīta personas izskats un apģērbs, kā arī acu kontakts.   Atslēgvārdi: neverbālā komunikācija, darba intervijas, gadījuma izpēte, neverbālās komunikācijas kodi un funkcijas, izskats un apģērbs.",0
1269,Latvijas krievu diasporas leksiskās īpatnības: ekspresīvo etnonīmu lietojums.,"Darbs ir veltīts leksikas īpatnību un ekspresīvo etnonīmu vārdu veidošanai krievu diasporas valodā Latvijā. Pētījuma mērķis – lingvistiskā un semantiskā ekspresīvo entonīmu analīze, kas tiek lietoti krievu valodā Latvijas teritorijā. Autors pēc aprakstošās un etimoloģiskās metodes  un funkcionālās analīzes veic ekspresīvo etnonīmu veidojošo vārdu analīzi. Darbs ir sadalīts trīs daļās. Pirmajā un otrajā daļā tiek apskatīti pamata teorētiskie jautājumi, kuri ir nepieciešami  analizēšanai. Trešajā daļā atbilstoši izvirzītajiem mērķiem tiek veikta lingvistiskā un semantiskā ekspresīvo etnonīmu analīze. Šis  pētījums var interesēt filologus, kas strādā ar līdzīgam problēmām, kā arī visus lasītājus kam  interesē šī tēma.",0
1270,Tēla un formas aspekti metaforisko izteiksmju tulkošanā no angļu uz krievu valodu daiļliteratūrā: gadījuma izpēte,"Šī bakalaura darba mērķis ir izpētīt un aprakstīt metaforisko izteiksmju tulkošanas tendences virzienā no angļu uz krievu valodu. Lingvistiskās formas aspekts tika izskatīts atsevišķi no tēla. Stīvena Kinga romāna (Tumšais tornis 1: Strēlnieks, 1997) un tā divu tulkojumu salīdzinošā analīze ļāva izveidot korpusu kvantitatīvai analīzei. Izteiksmes izrādīja tendenci uz formas saglabāšanu tulkojumos, tēli tika atveidoti galvenokārt ar to pašu tēlu; cits tēls un skaidrojošais tulkojums sekoja pēc popularitātes. Salīdzinājumus saturošas izteiksmes visvairāk saglabāja gan formu, gan tēlu; epitetus saturošas tika skaidrotas visbiežāk. Dažu piemēru analīze izrādīja, ka tēla saglabāšana var tikt traucēta gan oriģinālvalodas, gan mērķa valodas leksiskā līmeņa dēļ.",0
1271,Atkārtojums Semjuela Beketa dramaturģiskajā darbā “Luga”,"Semjuela Beketa dramatiskais darbs “Luga” ir gan netradicionāls, gan unikāls. Luga uzrakstīta 1963.gadā un atšķiras no citiem darbiem ar bezemocionāliem un neizteiksmīgiem personāžiem. Uz skatuves atrodas trīs personāži, kuri nespēj ne kustēties, ne runāt izteiksmīgi, ne paust emocijas, ne izmantot mīmiku. Lai izprastu šo lugu, jāizpēta tas, kas jau dots – mākslinieciskie izteiksmes līdzekļi. Atkārtojums ir viens no visvairāk izmantotajiem līdzekļiem un katrs personāžs to izmanto citādāk, lai panāktu noteiktu efektu uz klausītāju. Katrs atkārtojums var tikt grupēts atšķirīgās kategorijās un katram no tiem ir sava funkcija dramatiskajā darbā. Visbiežāk atkārtojums izmantots, lai pabeigtu domu, paustu apmulsumu, radītu noskaņu, paustu bēdas un lai pārliecinātu skatītāju.",0
1272,Hertagramma: somu grupas H.I.M. lingvistiskā un semiotiskā analīze,"Semiotikas un lingvistikas nozarē ir izstrādātas dažādas teorijas mūzikas analīzei, īpaši neaplūkojot papildu mūzikas elementu devumu mūzikas nozīmē. Metāla mūzikā šos elementus izmanto, lai grupas sevišķā mūzikas stila pamatā radītu ideju un nodotu īpašus vēstījumus. Šis pētījums nosaka un analizē grupas H.I.M. papildu mūzikas elementus. Rezultāti uzskatāmi parāda šo elementu nozīmi grupas mūzikas izpratnes procesā un to devumu grupas unikālā jēdziena 'mīlas metāls' attīstībā. Grupu papildu mūzikas elementi jāņem vērā, pētot metāla mūzikas nozīmi un nosakot robežas starp mūzikas stiliem. Šie elementi ir izrādījušies ļoti nozīmīgi mūzikas idejas definēšanā, un tie ir diskursa vienība, ar kuras palīdzību norisinās mūzikas nozīmes interpretācija.",0
1273,Mūsdienu krievu animācijas filmas kā postmodernisks teksts.,"Bakalaura darbs ir veltīts postmodernisma iezīmju pētījumam mūsdienu krievu animācijās filmās. Autors veic dažādu krievu animācijas filmu analīzi un meklē postmodernisma pazīmes. Mūsdienu krievu animācijas filmas tiek pētīti kā postmodernisma teksti. Tiek analizēti četri teksti, kuri balstās uz krievu tautas pasakām : Kā noķert «Ugunsputna spalvu», «Ivans Caradēls un Vilks pēlecis», «Ivans Caradēls un Vilks pēlecis 2» , «Ivans Caradēls un Vilks pēlecis 3». Īpaša uzmanība tiek pievērsta animācijas varoņiem un animācijas sižetam.  Pētījums var ieinteresēt filologus, kuri nodarbojas ar postmodernisma pētījumiem, kā arī tos, kuri pēta krievu burvju pasakas.",0
1274,Autobiogrāfiskie aspekti Gintera Grasa prozā,"Bakalaura darbā “Autobiogrāfiskie aspekti Gintera Grasa prozā” tiek pētīta Gintera Grasa biogrāfijas ietekme uz viņa literāro daiļradi. Darba mērķis ir noteikt, kādus autobiogrāfiskos aspektus Ginters Grass izmantojis autobiogrāfijā “Lobotsīpolu”, kā arī romānā “Skārda bungas” un novelē “Kaķis un pele”.  Izpētes procesā tiek analizētas atmiņas metaforas un svarīgākās tēmas Gintera Grasa autobiogrāfijā “Lobot sīpolu”, kā arī tā tiek salīdzināta ar romānu “Skārdabungas” un noveli “Kaķis un pele”.  Bakalaura darba pētījuma rezultāti ļauj autorei secināt, ka augstākminētajos prozas darbos gan centrālajiem tēliem, gan centrālajām tēmām ir autobiogrāfisks fons, savukārt apstāklis, kurš visvairāk ietekmējis Gintera Grasa literāro darbību, ir rakstnieka dalība otrajā pasaules karā Waffen-SS vienības sastāvā un šī fakta noklusēšana vairāk nekā sešdesmit gadu.",0
1275,Problēmas un iespējamie risinājumi internacionālo studentu Vācijā akadēmiskajā rakstībā vācu valodā kā svešvalodā,"Akadēmisko darbu izstrāde vācu valodu kā svešvalodā ir ļoti liels izaicinājums interncionālajiem studentiem Vācijas universitātēs. Ārvalstu akadēmiskās  rakstīšanas noteikumi, kultūras atšķirības, kā arī pieredzes trūkums akadēmiskajā rakstībā ārzemju studentiem Vācijā rada problēmas un tādēļ padodas grūtāk nekā vācu studentiem. Papildus tam, arī internacionālie studenti ar labām vācu valodas zināšanām  turpina piedzīvot dažādas grūtības, gramatikas, leksikas un ortogrāfijas jomā. Šī darba  mērķis ir mēģinājums atbildēt uz šādiem jautājumiem: kādas grūtības rodas ārzemju studentiem, rakstot akadēmiskos tekstus vācu valodā kā svešvalodā, cik lielā mērā dzimtā valoda vai pirmā svešvaloda ietekmē rakstīšanas procesu vācu valodā kā svešvalodā, kādā veidā ārzemju studenti Vācijā varētu uzlabot akadēmisko rakstību vācu valodā kā svešvalodā. Ar šaura mēroga aptaujas palīdzību tika veikts pētījums  Ludviga-Maximiliana universitātē Minhenē internacionālo studentu vidū. Aptaujas dalībnieki bija 40 dažādu tautību 2016. gada vasaras semestrī studējošie. Ar pētījuma rezultātu palīdzību tika secināts, ka darbā atspoguļotās stratēģijas ir piemērojamas ārzemju studentiem akadēmiskās rakstīšanas procesā un var uzlabot akadēmisko darbu kvalitāti un rakstīšanas efektivitāti vācu valoda kā svešvalodā.",0
1276,Izaks Bābels uz Mihaila Čehova Rīgas krievu teātra skatuves.,"Darbs ir veltīts Ī. Bābela inscenējuma īpatnībām uz teātra skatuves, balstīts uz izrāžu “Odesa, burvīgā pilsēta...” un “Riets” piemēru. Autors vadoties pēc salīdzināšanas, analītiskām un intertekstuālām analizes metodēm, veic inscenējuma tekstuālu daļu salīdzīnājumu ar Ī. Bābela “odesas” darbiem. Īpaša uzmanība šajā darba tika pievērsta problēmai pirmavota teksta transformācijai inscenējumā.  Darbs sastav no trim daļām. Pirmajā nodaļā tiek pētīta dramatiskā teksta analīzes problēma, problēma autora teksta transformācija incsenējuma tekstā, stāsta žantra īpatnības un prozas ciklizācijas problēma. Otrajā nodaļa atklājas “Odesas stāstu” mākslas pasaules un Ī. Bābela lugas īpatnības. Trešajā nodaļa tiek veikta salīdzināšanas analīze inscenējumu “Odessa, burvīgā pilsēta...” un “Riets” ar Ī. Bābela “Odessa stāstiem” un lugu “Riets”. Darba autors nonāk pie secinājuma, ka avota-teksts darbojas kā bāka priekš inscenētāja, kas palīdz nenoversties no ceļa un nepazaudēt domas loģiku. Pētījums var ieinteresēt filologus, kritiķus, kas nodarbojas ar līdzīgu problemātiku kā arī visus, kas interesējas ar doto jautājumu.",0
1277,"Leksiski semantiskais lauks ""klusums"" krievu un poļu valodā.","Bakalaura darbs ir veltīts krievu un poļu valodas leksiki semantisko lauku izpētei salīdzinošā aspektā. Pētījuma mērķis – leksiski semantiskā lauka “klusums” kvantitatīva un kvalitatīva salīdzināšana krievu un poļu valodā. Ar lauka, izlases, semēmu un kvantitatīvās metodes palīdzību tika noskaidrotas un aprakstītas atlasīto vienību semantikas līdzības un atšķirības. Tika izveidota arī leksiski semantisko lauku struktūra, kas uzskatāmi atspoguļoja atšķirības to komponentu skaitā, kuri veido katra lauka līmeņus. Darbs sastāv no divām daļām. Pirmajā daļā tiek atspoguļoti galvenie teorētiskie jautājumi, kas nepieciešami bakalaura pētījuma veikšanai. Otrajā daļā secīgi, atbilstoši leksiski semantiskā lauka struktūrai tiek noskaidrotas galvenās lauku līdzības un atšķirības. Pētījums var ieinteresēt filologus, kas nodarbojas ar līdzīgu problemātiku, kā arī tos, kuri mācās poļu valodu.",0
1278,"Starpkultūru und transkulturālā komunikācija Eiropas eksporta menedžmenta kontekstā. Gadījumu izpēte: Vācija, Latvija, Krievija und Itālija","Šī maģistra darba mērķis ir konceptualizēt starpkultūru un transkulturālu komunikācijas efektīvas un iedarbīgas pieeju Eiropas eksporta menedžmenta kontekstā, veltot īpašu uzmanību kultūras videi Vācijā, Latvijā, Krievijā un Itālijā. Darbā ir noformulēti pieci pētījuma jautājumi, kas ir saistīti ar valodas, saskarsmes un organizācijas aspektiem eksporta vadībā, un tādējādi tiek īstenota eksporta komunikācijas analīzes starpdisciplinārā un uz praksi orientētā pieejā. Pētījums ir balstīts uz teorētisko analīzi, kas attiecas uz trim darba galvenajām jomām, kā arī empīriski pēta komunikācijas šablonus, ko izmanto eksporta vadības praksē no valodas un struktūras skatu punkta. Pētījumā ir sniegta izpratne par eksporta komunikācijas kvalitātes rādītāju, kā arī izstrādāts lietišķās sarakstes modelis kā palīgs Eiropas eksporta vadībā.  Atslēgas vārdi: Eiropas kultūras, starpkultūru komunikācija, transkulturāla komunikācija, kultūras analīze, eksporta vadība, lietišķā sarakste, komunikācijas modelis",0
1279,"Pasaku tulkošanas specifika. Brāļu Grimmu ""Hansel und Gretel"" un krievu tulkojums valodu kontrastīvā skatījumā","Bakalaura darbs Pasaku tulkošanas specifika.Brāļu Grimmu ""Hänsel und Gretel"" un krievu tulkojums valodu kontrastīvā skatījumā rakstīts ar mērķi izpētīt literāra teksta specifiku un to tulkošanas problēmas, kā arī tulkojumu daudzveidību un dažādas uztveres pieejas. Darbā ir tuvāk aplūkotas tulkošanas tehniskās metodes, literāra teksta, proti, pasaku adaptācijas grūtības tulkošanas procesā, kas saistītas ar nacionālās kultūras atšķirībām un vācu autoru pasakas žanra īpatnībām. Ļoti plaši analizēti tulkojumu stilistisko atšķirību cēloņi. Pētījumā ir izmantota grāmatu formātā un internetā atrodamā nozares literatūra.",0
1280,Taidzjicjuaņ Čeņ stila vēsture un specifika,"Bakalaura darba tēma ir „Taidzjicjuaņ Čeņ stila vēsture un specifika”. Darba mērķis ir gūt priekšstatu par taijdzjicjuaņ, kas ir Ķīnā tradicionālais cīņas mākslas veids un ārstnieciskā vingrošana, kas ir kļuvis plaši praktizēt arī ārpus Ķīnas robežām. Taidzjicjuaņ pirmsākums ir saistīts ar Čeņ stilu, kurš tiek uzskatīts par pirmo taidzjcjuaņ stilu, tāpēc darbā pētīts tieši šīs stils, kā tas ir radies, attīstījies, kādi ir bijuši šīs tradīcijas nesēji, pārstāvji un kāda ir šī stila specifika, kustības, formas.  Bakalaura darbs sastāv no divām daļām. Darba pirmā daļa veltīta taidzjicjuaņ populārāko stilu izpētei, kādi ir bijuši pārstāvji un kā tie attīstīti tālāk. Otrā daļa veltīta Čeņ stila skolas izpētei, veidojot saikni ar pirmajā nodaļā pētīto, pārējiem stiliem, kuri veidojušies uz šīs skolas pamatprincipiem.  Darba apjoms ir 40 lpp.",0
1281,Prefiksāli slenga verbi mūsdienu latviešu valodā,"Slengs ir bagātīga neliterārās leksikas daļa, kura nepārtraukti papildinās ar jaundarinājumiem. Slengs vairs nav tikai sarunvalodas daļa. Tas arvien plašāk iespiežas masu mediju valodā. Maģistra darba „Prefiksāli slenga verbi mūsdienu latviešu valodā” mērķis ir apzināt prefiksālu slenga verbu izplatību mūsdienu latviešu valodā un noskaidrot prefiksu lomu slenga nozīmju veidošanā. Lai šo mērķi sasniegtu, teorētiskās literatūras studijās aplūkoti jēdzieni argo, žargons un slengs, izveidota prefiksālu verbu datubāze, iekļaujot tajā verbu lietojuma piemērus no tīmekļa un Saeimas sēžu stenogrammu korpusa, veikta apkopoto slenga verbu vispusīga analīze. Iegūtie rezultāti sniedz priekšstatu par aktīvajā apritē esošu slenga verbu cilmi, verbu vārddarināšanas ligzdām, slenga verbu tematiku un prefiksu lomu slengu nozīmju izteikšanā.",0
1282,Takarazuka teātra ietekme uz krosdresinga attēlojumiem Japānas populārajā kultūrā,"Bakalaura darbā „Takarazuka teātra ietekme uz krosdresinga attēlojumiem Japānas populārajā kultūrā” tiek pētīts, kā Takarazuka Revue teātra ietekmes un iespaida rezultātā tiek attēlots krosdresingsJapānas populārajā kultūrā un kā krosdresinga attēlojums ir mainījies laika gaitā. Darba mērķi ir: uzrādīt krosdresinga piemērus Japānā no vēsturiskā skatupunkta un definēt tā nozīmi sabiedrībā, parādīt Takarazuka teātra krosdresinga īpatnības, kā arī noskaidrot, kā Takarazuka teātra darbība ir ietekmējusi krosdresinga tematikas piemērus dažādos Japānas populārās kultūras mēdijos. Tika secināts, ka Takarazuka teātris ir izveidojis Japānas sieviešu pārģērbšanās, jeb krosdresinga klasiku, uz kuras pamata 21. gadsimtā radās jauna krosdresinga kultūra, dekonstruējot un subversējot Takarazuka tradīciju, aizņemoties no tās estētikas un arhetipiem. Darbs sastāv no divām daļām. Pirmā daļa tiek veltīta krosdresinga jēdzienam un tā vēsturei Japānā, ieskaitot Takarazuka teātri, un tā specifiskam dzimuma attēlojumam uz skatuves. Darba otrajā daļā tiek analizēti Takarazuka teātra iespaidotie krosdresinga piemēri Japānas anime,manga un aidolu grupu mūzikas video. Darbā ir 46 lpp. neieskaitot literatūras sarakstu un pielikumu.",0
1283,Dabas nozīme japāņu dzīvē,"Bakalaura darbā  „Dabas nozīme japāņu dzīvē” tiek aprakstīta japāņu mīlestība pret dabu un kā viņi to izpauž ikdienas dzīvē. Papildus tika aptaujāti Japānas iedzīvotāji par viņu attieksmi pret dabu. Darba mērķis ir analizēt un aprakstīt mīlestību pret dabu Japānā,  paskaidrojot, ar ko sākas šī mīlestība un cik nozīmīga tā ir. Visi zina, ka Japāna ir tehnoloģiju valsts, bet ne visi zina, ka tā ir apklāta ar neskaitāmiem mežiem un kalniem. Paši japāņi nedomā par mīlestību pret dabu, viņi to izpauž ar vairākiem svinējumiem un gadalaiku maiņu aktualitāti. Japāņiem patīk jūsmot par vienkāršām dabas lietām, kā ziedu augšana, rudens lapu krāsas, sniegs, pilnmēness, u.c. Veselības uzlabošanai viņi kāpj kalnos, pastaigājas parkos un apbrīno dabu (kartstus avotus, ūdenskritumus, u.c.). Agrīnā Japāna pielūdza dabu kā dievību. Viņi ticēja, ka tādiem dabas elementiem, kā kalni, upes, akmeņi un augi, visiem ir savs gars, un sāka lūgties, un meklējot pestīšanu no tiem. Darbs ir sadalīts trīs daļas. Pirmajā daļā tiek aprakstīta vispārējā mīlestība pret dabu un ar ko tās saistās, cik svarīga tā ir reliģijā, mākslā un kultūrā. Otrajā daļā tiek runāts par bieži apmeklētām vietām, kur japāņi var sajust dabu visā tās krāšņumā un atpūsties. Trešajā daļā tiek aprakstītas dažādu dabas svinību nozīmes. Darbs rakstīts latviešu valoda. Darba garums bez titullapas, satura un avotiem ir 49 lpp.",0
1284,Humors kā Spānijas sociālo problēmu atspoguļojums: „El Club de la Comedia” humoristisko monologu tematiskā analīze,"Humors vienmēr ir bijis neatņemama sociālās dzīves sastāvdaļa un tieši mūsdienās, pateicoties dažādiem audiovizuāliem formātiem, tas mūsu dzīvē parādās vēl biežāk. Humora funkcijas un lomu atspoguļo tādas teorijas kā pārākuma teorija, atvieglojuma teorija un paradoksa teorija. Šis darbs apskata saikni starp humoru un sabiedrību, pētot, kā caur humoristiskiem monologiem tiek atspoguļotas aktuālas sociālas problēmas. Šīs tēmas izpētei tika pielietotas sekojošās pētījuma metodes: zinātniskās literatūras kritiskā analīze un humoristisko monologu tematiskā analīze. Pielietojot šīs metodes var secināt, ka humoristiskie monologi lielā mērā atspoguļo bažas par Spānijas sabiedrībā aktuālām sociālajām problēmām, un tāpēc to var izmantot kā avotu, lai izpētītu patreizējo sociālo situāciju Spānijā.",0
1285,Zirga simbolika latviešu folklorā,"Bakalaura darbs ir pētījums par zirga simboliku un funkcijām latviešu folklorā, akcentējot tautasdziesmu tekstus. Darbam ir divas nodaļas ar apakšnodaļām. Pētnieciskā darba mērķis ir latviešu folkloras materiālā rast kopējo priekšstatu par zirgu, tā lomu un nozīmi tradicionālajā sabiedrībā caur tā simboliku un raksturot to tematiskos blokos, tādā veidā nodalot tā funkcionalitāti. Pētnieciskā mērķa īstenošanai autore pastiprināti pievērsusies tautasdziesmu tekstu simbolikai. Darba gaitā secināts, ka zirga pastāvīgā klātbūtne arhaiskā cilvēka apziņā ir ne tikai cēlusi zirga statusu, padarot to par auglības un darba simbolu, bet arī pielīdzinājusi un piedēvējusi zirgu dievību pasaulei kā pastāvīgu tās elementu.",0
1286,Mūsdienu spāņu un franču autoru detektīvromānu svarīgākās pazīmes: komparatīvās studijas,"Šajā bakalaura darbā tiek piedāvāta četru detektīvromānu komparatīvā analīze. Tie ir – ‘’Ojos del agua’’ un ‘’La playa de los ahogados’’, kurus sarakstījis spāņu autors Domingo Viljars, kā arī ‘’Un lugar incierto’’ un ‘’El ejército furioso´´, kurus sarakstījusi franču autore Freda Vargasa. Konkrētā darba mērķis ir atklāt šo detektīvromānu kopīgās un atšķirīgās iezīmes.Literāro darbu analīzei izmantota semiotiķa Aļģirta Greima izveidotā metode.",0
1287,Ekspresīvā leksika Cicerona „Runās pret Katilīnu”,". Ekspresīvā leksika Cicerona „Runas pret Katilīnu”. Artis Kuģis, darba vadītāja Latvijas Universitātes Humanitāro zinātņu fakultātes Dok. Gita Bērziņa. Darbā analizēts- Visa veida ekspresīvās leksēmas no Cicerona „Runas pret Katilinu”  Darba mērķis- Izpētīt un analizēt ekspresīvās leksēmas un to funkcijas Cicerona „Runas pret Katilīnu”  Darba Uzdevumi- 1.Iepazīties ar tēmai atbilstošu teorētisko literatūru (sevišķi noskaidrojot ekspresīvās leksikas jēdzienu, raksturiezīmes). 2.Caurskatīt tekstu oriģinālvalodā. 3.Atlasīt leksēmas, kas atbilst ekspresīvās leksikas kritērijiem, un to izpratnei nepieciešamo kontekstu. 4.Iztulkot atlasīto materiālu un izanalizēt ekspresīvās leksēmas. 5.Izdarīt secinājumus par ekspresīvās leksikas nozīmi Cicerona runu tekstā. Pētījumā tiek apskatītas leksēmas, kurām Cicerona darbā „In Catilinam” piemīt ekspresija. Tiek aplūkots to pielietojuma mērķis un veids. Atslēgas vārdi: Ekspresīvā leksika, Poētismi, Eifēmismi, Frazeoloģismi, Sarunvalodas vārdi, Epiteti. Darbs satur: 40 lapas, 1. Tabulu.",0
1288,Epistēmiskā objektivitāte žurnālistikas diskursā”: Āfrikas bēgļu Itālijā problēmas atainojums laikrakstā “Corriere della Sera” (2013-2015),"Bakalaura darbs ir veltīts epistēmiskās objektivitātes un epistēmiskās modalitātes žurnālistikas diskursā jautājuma apskatei itāļu laikrakstā ""Corriere della Sera"". Laika posms, kura ietvaros tiek pētīta epistēmisko modalitāti izsakošo valodas līdzekļu klātesamība avīzes rakstos, ir divu gadu - 2013 – 2015 - periods. Īpaša uzmanība darbā tiek vērsta uz modālo darbības vārdu (potere/varēt; dovere/vajadzēt) to dažādās gramatiskajās izteiksmēs izpēti un lietojuma analīzi. Darba galvenais mērķis ir hipotēzes ""Modālo darbības vārdu ar epistēmisko vērtību, kas izmantoti, lai izteiktu epistēmisko objektivitāti žurnālistikas diskursā par Āfrikas bēgļiem Itālijā, lietojuma laikrakstā ""Corriere della Sera"" sastopamības biežums ir zems"", pārbaude. Teorētisko darba materiālu līdzās grāmatām par valodniecību veido raksti un publikācijas par šo jomu.   Pētījuma rezultāti liecina, ka modālie darbības vārdi apgalvojumam piešķir dažādas jēgas nokrāsas; pētāmajā laikrakstā modālo darbības vārdu varēt un vajadzēt ar izteiktu epsitēmisku vērtību  lietojuma sastopamība ir zema. Prevalē evidencialitāti izsakošu formu, kā arī deontikās un  alētiskās modalitātes kategoriju lietojums, jo tās vairāk atbilst valodas lietojuma un stila kanoniem žurnālistikā.",0
1289,"No franču valodas aizgūto termiņu analīze itāliešu valodā, modes sektorā","Šī darba tēma ir aizdevumi no franču valodas itāļu valodā. Īpaši tika pētīta semantiskā “modes” jomā. Šā pētījuma hipotēze ir, kas galicismu izmantošana mūsdienās ir bieži satikāma. Darba mērķis ir analizēt publicētos rakstus sieviešu modes žurnālos un paveikt galicismu analīzi.",0
1290,"Runāšanas prasmju pilnveide, izmantojot stāstus","Runāšanas prasmes tiek izmantotas katru dienu. Runa ir valodas prasme, kas palīdz komunicēt. Tas ir sarežģīts process, kas iekļauj citas valodu prasmes un runas orgānus. Tāpēc ir svarīgi attīstīt runāšanas prasmes. Bakalaura darba tēma ir ""Runāšanas prasmju pilnveide, izmantojot stāstus"". Darba mērķis ir pierādīt, ka, izmantojot stāstu metodi mācīšanā, var uzlabot runāšanas prasmes. Darbā izmantotās pētniecības metodes ir literatūras apskats, gadījumu izpēte un triangulācijas metode. Izvirzītā hipotēze tika pierādīta ar gadījuma izpētes metodi, balstoties uz iegūtajiem datiem no studentu aptaujām un iegūtajiem rezultātiem mācību stundas novērošanas laikā, un apstrādāti sekojošos izpētes darba posmos. Rezultāti apstiprināja stāstu efektivitāti runāšanas prasmju uzlabošanā.",0
1291,Deontiskās modalitātes izteikšanas līdzekļi ES tiesību dokumentos angļu valodā un to tulkojumos latviešu un spāņu valodā,"Modālo darbības vārdu pareiza lietošana un tulkošana juridiskos tekstos ir ļoti svarīga, jo tos lieto tiesību piešķiršanai un pienākumu uzlikšanai. Šī bakalaura darba mērķis bija konstatēt, kuri darbības vārdi var izteikt atļauju, pienākumu un nepieciešamību juridiskos tekstos un salīdzināt  angļu deontisko modālo darbības vārdu lietošanu likumdošanas dokumentos ar paņēmieniem, ko lieto to modālitašu izteikšanai latviešu un spāņu šo dokumentu versijās. Lai sasniegtu to mērķi tika pielietotas kvantitatīvas un kvalitatīvas pētījuma metodes, kā arī salīdzinoša analīze. Rezultātā tika konstatētas deontiskās modālo vārdu nozīmes; tika izanalizēti modālo vārdu tulkošanas noteikumi juridiskā kontekstā; kā arī tika izpētīts, kā angļu deontiskie modalie darbības vārdi ir iztulkoti uz latviešu un spāņu valodu analizētajos dokumentos. Viens no galveniem šī kursa darba secinājumiem ir, ka modālam darbības vārdam should nav vienotās tulkošanas prakses.",0
1292,Leksiski stilistisko izteiksmes līdzekļu lietojums lietišķajos emuāros uzņēmējiem,"Ar komercdarbību saistīto emuāru autori cenšas savus emuārus padarīt cik vien iespējams pievilcīgus lasītājiem. Šī bakalaura darba pamatā ir leksiski stilistisko izteiksmes līdzekļu lietojuma pētījums lietišķajos emuāros uzņēmējiem. Dažādu autoru 20 emuāru ierakstu, kas atrasti internetā, kvantitatīvā un kvalitatīvā analīze norāda, ka visbiežāk lietotie leksiski stilistiskie izteiksmes līdzekļi ir metaforas, epiteti, perifrāzes un hiperbolas. Turklāt autori izvairās no ironijas lietošanas. Balstoties uz pētījuma rezultātiem, var secināt, ka leksiski stilistiskie izteiksmes līdzekļi tiek plaši lietoti lietišķajos emuāros un padara emuāru rakstus daudz pievilcīgākus lasītājiem. Atslēgas vārdi: lietišķie emuāri, leksiski stilistiskie izteiksmes līdzekļi, tēlainā valoda, metafora, epitets.",0
1293,Salikteņi rakstos par jauniem uzņēmumiem,"Šī Bakalaura darba mērķis ir izpētīt salikteņus, to ortogrāfiju un klasifikācijas atkarībā no dažādiem aspektiem rakstos par jaunajiem uzņēmumiem.  Pētījumā izmantotās metodes ir teorētiskā un empīriskā. Teorētiskā: teorijas izpēte un kontrastīva analīze par vārddarināšanu un salikteņiem; un empīriskā: kvalitatīva un kvantitatīva analīze par salikteņiem amerikāņu un britu rakstos par jaunajiem uzņēmumiem. Salikteņi tiek plaši izmantoti rakstos par jaunajiem uzņēmumiem. Visvairāk tiek izmanoti salikteņi, kas ir rakstāmi kā viens un divi atsevišķi vārdi. Kā arī lielākā daļa salikteņu ir endocentriskie salikteņi. Lietvārda salikteņi bija visbiežāk izmantotie. Rakstos ir sastopami arī jaunvārdi, kas tika izveidoti jauno uzņēmumu nosaukumiem.",0
1294,Lietišķo e-pastu reģistra analīze,"Mūsdienās elektroniskais pasts ir kļuvis par plaši izmantotu komunikācijas līdzekli uzņēmumos. Pētījuma mērķis bija  noteikt lietišķo e-pastu reģistra izplatītākās  iezīmes  Latvijas azartspēļu uzņēmuma iekšējā un ārējā komunikācijā. Pētījumā tika izmantots Baibera un Konrāda (2009) reģistra analīzes modelis  individuālajam e-pastam. Pētījuma rezultāti parādīja, ka lietišķajiem e-pastiem ir gan mutvārdu, gan rakstiskās diskursa īpašības. Lietišķo e-pastu izplatītākās iezīmes ir  patstāvīgie darbības vārdi, lietvārdi, modālie darbības vārdi, personu vietniekvārdi, nozarē lietoti žargonismi un saīsinājumi. To lietojumu  ietekmē  situācijas konteksts , un to  var  sekmīgi pētīt, izmantojot  Baibera un Konrāda (2009) reģistra analīzes modeli.",0
1295,Idiomu lietojums amerikāņu filmās par biržas brokeriem,"Komunikācijas procesā ir neiespējami izvairīties no idiomām. Pat ja cilvēkiem nav vajadzība zināt angļu idiomas, daudzi tomēr mēdz ar tām saskarties skatoties Holivudas filmas. Šī bakalaura darba mērķis ir izpētīt idiomu lietojumu dažādās amerikāņu filmās saistībā ar biržas brokeriem no 1983. līdz 2013. gadam, un noskaidrot, cik labi latviešu auditorija tās izprot. Pētījumā izmantotās metodes teorētiskajā daļā ir literatūras apskats, un praktiskajā daļā – biežuma analīze, diskursa analīze un aptaujas pētījums. Biežuma analīze atklāj, ka idiomu blīvums pētāmajās filmās biznesa un finanšu kontekstos ir vairāk kā divreiz augstāks salīdzinājumā ar tiem, kas nav saistīti ar biznesu. Diskursa analīze parāda, ka idiomām ir dažādas funkcijas finanšu diskursā. Aptaujas rezultāti atklāj, ka latviešu auditorijas zināšanu līmenis par biznesa idiomām ir virs vidējā.",0
1296,Lietišķo konferenču rakstveida žanri,"Bakalaura darbs apskata lietišķo konferenču rakstveida žanrus. Darba galvenais mērķis ir noteikt lietišķo konferenču rakstveida žanrus un izpētīt to komunikatīvos mērķus, retorisko organizāciju un lingvistiskās īpatnības. Darba teoretiskā daļa aplūko žanru teorijas, darba empiriskā daļa sastāv no intervijām, aptauju administrēšanas, kā arī lietišķo konferenču rakstveida dokumentācijas – konferenču pārskatu un programmu žanru analīzes. Turklāt, katram retoriskajam posmam tika analizētas tipiskas lingvistiskās īpatnības. Bakalaura darba pamatā ir Sveilza posmu un soļu analīze. Analīzes secinājumi parādīja, ka lietišķo konfereču žanri veido intertekstuālo sistēmu, žanru retoriskā struktūra un posmu un soļu lingvistiskās īpašības atspoguļo komunikatīvo mērķi.",0
1297,Idiomu funkcijas lietišķajā sanāksmju diskursā,"Bakalaura darbs pēta idiomas lietišķajā sanāksmju diskursā. Teorētiskais ietvars ir par diskursa teoriju ietvara analīzi un funkcionālo valodniecību (Brown and Yule, 1983; Haliday and Hasan, 1985) un idiomu funkcijas (Fernando 1996; Glucksberg, 2001). Pētījuma mērķis ir izpētīt funkcijas, nozīmi un idiomu kompozicionālo uzbūvi. Pētījuma metode ir diskursa analīze . Tā ir balstīta uz trīs internacionālu kompāniju lietišķās sanāksmju stenogrammas apkopošanu (106,784 vārdi) .Rezultāti liecina, ka galvenā idiomas funkcija ir balstīta uz starppersonisku darbību,metaforisku terminalizāciju ,semantiskiem izteicieniem un tekstiem. Autors secina ,ka pētījuma rezultāts ir saskaņots ar idiomas raksturojumu pieejamajos teorētiskās literatūras avotos.",0
1298,Sākotnējie nolūka palīgteikumi angļu lietišķajā rakstu valodā,"Šī bakalaura darba mērķis ir izpētīt sākotnējo nolūka palīgteikumu lietojumu angļu lietišķajā rakstu valodā. Lai mērķi sasniegtu, tika izmantots sekundārais pētījums, aplūkojot agrākus pētījumus par atbilstīgajām tēmām, ko veikuši tādi autori kā Quirk et al. (1985), Eastwood (2002), Biber et al. (1999) un Diessel (2001; 2005), kā arī sākotnējais pētījums, kas iekļāva datu apkopošanu un kvantitatīvo analīzi. Pētījuma rezultāti liecina, ka rakstos, kas saistīti ar lietišķām tēmām, sākotnējie nolūka palīgteikumi bija sastopami biežāk nekā beigu nolūka palīgteikumi un ka biežāk izmantotie saikļi ir 'to', 'in order to' un 'for'. Lielākajā daļā piemēru palīgteikumos bija iekļauta infinīta forma ('to-infinīts'). Tika secināts, ka sākotnējo nolūka palīgteikumu lietojums atkarībā no raksta avota (The Economist, Forbes) neatšķīrās.",0
1299,"Postmodernisma iezīmes Andželas Kārteres stāstu izlasē ""Asiņainais kambaris""","Šajā pētījumā aplūkotas postmodernisma iezīmes Andželas Kārteres stāstu izlasē Asiņainais kambaris. Padziļināti tiek apskatīta intertekstualitāte, stilizācija, un fragmentācija, un to izpausmes, lai secinātu kā šīs iezīmes veido postmodernisma stāstu. Šis pētījums izstrādāts veicot ar postmodernisma tēmu saistīto teorētisko materiālu un A.Kārteres stāstu analīzi. Pētījuma aktualitāti ietekmē, pirmkārt, postmodernisma literatūras problemātika – sarežģītā literatūras perioda definīcijas izstrāde, izcelsmes un literārās pēctecības noteikšana. Pētījuma specifiskais fokuss ir aktuāls, jo līdz šim postmodernisma iezīmju izpausmes stāstu izlasē Asiņainais kambaris ir vērtētas, lielākoties, tikai no feminisma un dzimumu studiju skatījuma.",0
1300,"Dzīvnieku metaforas lietišķos rakstos žurnālā ""Forbes""","Tā kā dzīvniekiem un cilvēkiem ir daudz kopīgu iezīmju raksturā un instinktos, ir interesanti izpētīt dzīvnieku lietojumu biznesa nozarē, lai atklātu kā dzīvnieki var tikt lietoti pārnestā nozīmē, lai paskaidrotu, cilvēkus, uzņēmumus vai tirgu kopumā Šajā bakalaura darbā tiek aplūkots dzīvnieku lietojums Forbes biznesa publikācijās. Izmantojot kognitivās jeb konceptuālās metaforas teoriju, dzīvnieki kā – lācis, kaķis, suns, pērtiķis un cūka tika izpētīti, izmantojot Metaforu identifikacijas procedūru (MIP). Pētījuma mērķis ir atklāt kādi dzīvnieki tiek izmantoti visbiežāk laikraksta Forbes publikacijās, lai paskaidrotu cilvēkus, uzņēmumus un tirgu kopumā. Lai veiktu pētījumu tika atlasītas 50 Forbes publikācijas, kuras publicētas laika posmā no 2015. gada, 14. marta līdz 2015. gada, 12. aprīlim, un analizētas, salīdzinot dzīvnieka tiešo nozīmi ar kontekstā pielietoto. Dzīvnieki, kuru tiešā nozīme kontrastēja ar kontekstā esošo, tika uzskatīti par metaforiskiem. Praktiskais darbs atklāja, ka visbiežāk lietotie dzīvnieki, kas paskaidro cilvēkus, uzņēmumus un tirgu kopumā bija suņi un lāči.",0
1301,Persefones mīts literārajos avotos: simboliskais aspekts,"Bakalaura darba Persefones mīts literārajos avotos: simboliskais aspekts mērķis ir izpētīt Persefones mīta izmantojumu antīkos literāros avotos, koncentrējot uzmanību uz šī mīta simboliskās nozīmes atklāsmi un mīta nozīmi katrā konkrētos sengrieķu un seno romiešu autoru dzejas tekstos. Lai sasniegtu izvirzīto mērķi, tiek apzināti zinātniskie pētījumi par bakalaura darba tēmu ar mērķi noskaidrot, ciktāl šī tēma tajos aplūkota, kā arī, lai atlasītu materiālu darba teorētiskā pamata veidošanai. Bakalaura darba gaitā tiek izpētīts, kas ir Persefones mīts, kur tas tiek fiksēts, kādi līdzekļi izmantoti, lai to atklātu, un ko šis mīts atklāj. Pētījuma laikā tika atklāts, ka Persefones mīts jaunavas tēlu iekapsulējis laikā un rada priekšstatu par dažādām situācijām, kurās šo mītu var izamntot kā etalonu rīcību novēršanai vai pieļaušanai, balstoties uz iepriekš zināmiem faktiem par lietu virzību.",0
1302,Ezotērikas terminu atveide latviešu valodā,"Maģistra darba temats ir „Ezotērikas terminu atveide latviešu valodā”. Pēc vispārīgas iepazīšanās ar terminu veidošanas metodēm un ezotēriskas jomu atlases, autore nodaļās sīki analizē terminus publicētajos materiālos sadalījumā pa dažādām jomām. Terminu izpēte sākas ar pirmo latviešu valodā publicēto avotu aplūkošanu, pakāpeniski virzoties uz mūsdienās publicētajām grāmatām, žurnāliem un internetā pieejamo literatūru. Autore darbā ir izvēlējusies ļoti atšķirīgas jomas, lai varētu analizēt un salīdzināt tām raksturīgo terminu izcelsmi un atveidi. Pēc veiktās analīzes tiek izdarīti secinājumi un piedāvāti risinājumi labskanīgāku terminu veidošanai.            Maģistra darba izstrāde balstās uz vairāku autoru darbiem un interneta resursiem. Kopumā darbā ir aplūkoti 174 ar ezotērisku saistīti termini un to attiecīgie tulkojumi. Darba izstrādē tika izmantota vēsturiskā metode un analīzes metode.          Maģistra darba pētījuma rezultātā autore secina, ka terminu atveidošanas metodes ir atkarīgas no tā, cik nesen konkrētā joma ir kļuvusi populāra sabiedrībā, grāmatas autora rakstīšanas stila un arī tulkotāja spējas aktīvi piedalīties jaunrades procesā.",0
1303,Ainu reliģiskā antropoloģija,"Maģistra darbs „Ainu reliģiskā antropoloģija” ir veltīts ainu kopienu reliģisko priekšstatu izpētei, un tam, kā šie priekšstati tiek attiecināti uz cilvēku, ainu ikdienas dzīvi un kopienu sabiedrisko iekārtu.  Mūsdienās jautājums par ainu etniskās minoritātes statusu ir kļuvis īpaši aktuāls ne tikai Japānā, bet arī daudzviet citur. Pateicoties daudzajiem asimilācijas procesiem, kuriem bija pakļauti aini, to kultūra un tradicionālais dzīvesveids mūsdienās ir praktiski izzudis. Līdz ar to ir ļoti būtiski censties pievērst aizvien lielāku sabiedrības uzmanību ainu unikālajai kultūrai un tradīcijām.  Maģistra darba galvenais mērķis ir ne tikai apskatīt, kādi reliģiskie principi un idejas ir raksturīgas ainu kultūrai, bet arī analizēt, cik būtiski tās ietekmē citas sabiedrībā pastāvošās sociālās sfēras, kā arī salīdzināt tās ar dažādām citām Japānā pastāvošam reliģiskajām idejām.  Darbs sastāv no piecām daļām. Pirmajā daļā tiek dots īss ieskats ainu vēsturē un izcelšanās teorijās. Otrā daļa apraksta galvenās ainu reliģijā pastāvošās idejas un to nozīmi ainu sabiedrībā. Trešā daļa tiek veltīta nāves, pēcnāves pasaules un apbedīšanas rituālu aprakstiem un to nozīmei ainu reliģijā. Ceturtā daļa analizē eksorcisma un šamanisma prakses, to galvenās atšķirības, kā arī apskata to nozīmi ārstniecībā. Piektā daļa tiek veltīta duālisma principiem un to nozīmei ainu kultūrvidē, kā arī dod ieskatu sieviešu lomai ainu sabiedriskajā iekārtā un apskata reliģiskos priekšstatus attiecībā uz tām.  Darba apjoms ir 64 lapas.",0
1304,"Sievietes tēls semantiskajā pieejā: Trojas Romāns, Fīvu Romāns un Enejas Romāns","Esošs pētījums studē sievietes tēlu trīs antīkajos romānos: Trojas Romānā, Fīvu Romānā un Enejas Romānā. Tie ir uzrakstīti 12.gadsimtā un skaitās ka stārpnieciskais etaps starp episku dziesmu un kurtuāzu romānu, kur sieviešķu varoņu klātbūtne spēlē svarīgu lomu. Esoša pētījuma mērķis ir sieviešu varoņu semantiska studēšana lai rekonstruētu sievietes prototipisku tēlu literatūrā. Mēs pielietojam izotopijas pieeju lai identificētu korpusa vienības, kas atbilst mūsu pētījuma problemātikai. Pēc tām mēs pakļaujam tās vienības smantiskajai analīzei un pielietojam prototīpa teoriju.  Analīzes gaitā mēs noformulējam hipotēzi ka sievietes tēls viduslaiku vēlāku romanu tradicjā ir mantojis semas, izšķirtas no pētītajiem romāniem.",0
1305,"Pasaules izcelšanās mītu salīdzinājums klasiskajos darbos „Čuci”, „Huainaņdzi”, „Šanhaidzjin”","Bakalaura darba nosaukums ir „Pasaules izcelšanās mītu salīdzinājums klasiskajos darbos „Čuci”, „Huainaņdzi” un „Šaņhaidzjin”. Senās Ķīnas mītu raksti nepastāv kā viens vienots veselums, bet gan tie pastāv izkaisītā un dalītā formā, pārrakstīti kā cita žanra raksti. Ķīniešu mitoloģijā klasisko darbu, kuri satur mītus, ir ļoti maz, un tie ir sevišķi nozīmīgi. Minētos trīs darbus var uzskatīt par apjoma ziņā lielākajām mītu krātuvēm ķīniešu mitoloģijā. Ar to palīdzību autore darbā vēlas noskaidrot priekšstatus par pasaules veidošanos no Ķīnas kultūras skata punkta. Darbā netik apskatīti Ķīnas mazākumtautību mīti. Cilvēkus jau no seniem laikiem ir pavadījusi ziņkāre, un viņi vēlējušies uzzināt un saprast, kā pasaule ir tikusi radīta, kā tā kļuvusi par tādu, kādu mēs to šobrīd pazīstam. Darbs ir aktuāls, jo arī mūsdienās gan reliģijā, gan filozofijā, gan dažādās citās zinātņu nozarēs uz šiem jautājumiem vēl joprojām tiek meklētas atbildes.  Darba galvenais mērķis ir noskaidrot pasaules izcelsmes cēloņus trīs minētajos darbos, kā arī tos salīdzināt, atrodot līdzības un atšķirības. Darba gaitā noskaidrots mitoloģijas un mīta jēdziens un to pazīmes, apskatīti pasaules izcelšanās mīti, to pazīmes un klasifikācija, iepazīstināts ar ķīniešu mitoloģijas īpatnībām un specifikāciju un trīs klasiskajiem darbiem „Čuci”, „Huainaņdzi” un „Šaņhaidzjin”. Tāpēc, ka klasiskajā darbā „Šaņhaidzjin” nav sastopami pasaules radīšanas akta mīti, nav iespējams izpildīt bakalaura darba galveno mērķi - salīdzināt pasaules izcelšanās mītus trīs klasiskajos darbos „Čuci”, „Huainaņdzi”, „Šaņhaidzjin”. Toties ir iespēja salīdzināt divus no tiem. „Čuci” un „Huainaņdzi”, abu darbu starpā pastāv vairāk kopēju īpašību, nekā atšķirību. Abos darbos pasaules izcelšanās avotam nav formas - to nevar ne atpazīt, ne izšķirt. Tam piemīt jiņ un jan - dualitāte. Galvenā atšķirība ir „Čuci” pasaules izcelšanās mītiem raksturīgā jautājuma vēstījuma forma. „Huainaņdzi” trešā nodaļa „Tieņveņ” ir iespaidojusies no „Čuci” trešās nodaļas „Tieņveņ”. Vairākas rindas var tieši uztvert kā atbildi uz „Čuci” trešās nodaļas „Tieņveņ” dzejoļa jautājumiem. Darbs sastāv no četrām daļām. Darba pirmā daļa veltīta ir mitoloģijas un mīta jēdzienu noskaidrošanai. Otrajā daļā aprakstīti ir pasaules izcelšanās mīti un to klasifikācija. Trešajā daļā pētīs ķīniešu mitoloģijas īpatnības. Ceturtajā daļā apskatīti un salīdzināti trīs klasiskie darbi „Čuci”, „Huainaņdzi” un „Šaņhaidzjin”, lai noskaidrotu pasaules izcelšanās mītu motīvus tajos, meklētu to kopīgās un atšķirīgās iezīmes. Darba apjoms ir 49 lpp., neskaitot titullapu un literatūras sarakstu.",0
1306,Suņa motīvs Ķīnas tradicionālajās mākslās,"Bakalaura darbs „Suņa motīvs Ķīnas tradicionālajās mākslās” veltīts tam, lai pierādītu, ka, pretēji rietumos izplatītajiem uzskatiem, suņa tēls dziļi iesakņojies Ķīnas tradicionālajās mākslās.  Līdzīgi kā citur pasaulē, Ķīnā suns tiek uzskatīts par vienu no senākajiem cilvēka pieradinātajiem mājdzīvniekiem. Šī dzīvnieka motīvs Ķīnas tradicionālajās mākslās pastāvējis jau no tās pirmsākumiem. Darba mērķis ir izpētīt, kā suņa motīvs iezīmējas Ķīnas kultūrā un dažādos tradicionālajos mākslas veidos. Veicot Ķīnas tradīciju, mitoloģijas, literatūras un mākslas analīzi, darba autors secina, ka Ķīnas tradicionālajās mākslās suņa tēlam ir ilgstoši bijusi svarīga nozīme. Mākslā skaidri iezīmējas suņa duālais raksturs, kā rezultātā, darbos tiek raksturotas gan pozitīvas, gan negatīvas minētā dzīvnieka rakstura īpašības. Līdzīgi tiek arī attēlota sabiedrības attieksmes dažādība pret šiem mājdzīvniekiem.  Bakalaurs darbs „Suņa motīvs Ķīnas tradicionālajās mākslās” sastāv no 6 daļām un tā kopējais apjoms ir 55 lpp.",0
1307,Guaņsji pamatprincipi starptautiskajās biznesa attiecībās,"Darbā tiek iztirzāts un no vairākiem skatu punktiem pētīts jēdziens guaņsji. Tiek aprakstīta guaņsji būtība, pētīta guaņsji funkcionēšana un skaidrotas jēdziena galvenās iezīmes, kur svarīgākā no tām ir guaņsji biznesa attiecību kultivēšana. Darba mērķis ir noskaidrot tās biznesa prakses, kuras biznesmeņiem, kuri vēlas uzsākt sadarbību ar Ķīnas uzņēmējiem ir jāzina, jāpiekopj un jāpakļaujas to normām. Darba galvenais secinājums ir tas, ka bakalaura darbs „Guaņsji pamatprincipi starptautiskajās biznesa attiecībās” ir tikai pamata ieskats starpvalstu biznesa attiecībām ar Ķīnas Tautas Republiku, bet šis darbs spēs palīdzēt rietumniekiem atvērt plašāku skatu uz Austruma biznesa kultūru. Autore pētījusi guaņsji no vispārinātiem aspektiem, šis darbs ir kā sākums, lai izprastu milzīgo guaņsji būtību. Savukārt tālākie pētījumi katrai biznesa specifikai vēl būtu jāizpēta atsevišķi, lai tie spētu nonākt pie vēlamā rezultāta ar guaņsji palīdzību.  Darba pamatteksta kopējais apjoms ir 44 lapas.",0
1308,Neverbālie elementi japāņu komunikācijā,"Bakalaura darbā “Neverbālie elementi japāņu komunikācijā” pētīta Japānas sabiedrībai raksturīgā komunikācijas stila neverbālo elementu pielietojums un nozīme. Darba mērķis ir pētīt japāņu neverbālo komunikāciju teorijā un realitātē un apkopot iegūto informāciju. Šī tēma ir aktuāla, jo joprojām pastāv kultūras un komunikācijas barjeras, kas apgrūtina komunikāciju. Bakalaura darba mērķis ir izpētīt neverbālo elementu lomu japāņu komunikācijā un šos elementus ietekmējošos faktorus. Mērķa sasniegšanai tika izmantota literatūras, fotogrāfiju un video avotu analīze un salīdzinājums. Bakalaura darbs sastāv no 3 daļām un apakšnodaļām. Darba izstrādes gaitā tika veikti vairāki secinājumi, apstiprināta viena hipotēze un daļēji apstiprināta - otra.",0
1309,Taiko bungu ansambļi Japānā un pasaulē,"Taiko bungas vienmēr ir bijušas daļa no Japānas kultūras un dati par tām meklējami jau no 5. gs. Tās tiek izmantotas kā reliģisku rituālu atribūtu. Bet divdesmitajā gadstimtā šīs bungas piedzīvo grandiozu transformāciju, kuras laikā tās kļūst no reliģiska atribūta par pasaules mēroga perkusiju mākslas simbolu. No galma un reliģiskās mūzikas, taiko 20. gs. pārtop par savu unikālu mākslas veidu – taiko ansambļiem. Taiko ansambļu pionieri smeļas idejas tautas mūzikā un apvienojot tās ar dažādu valstu un žanru ritmiem rodas jauns, dinamisks, pavisam savādāks taiko bungu spēles stils. 20. gs. otrajā pusē rodas četri kolektīvi, kas uz visiem laikiem izmaina taiko būtību Japānā un arī pasaulē. Šīs bungas pārvēršas no parasta rituālu atribūta par pasaulē atpazīstamu skaņu, kuru var dzirdēt kā festivālos, tā filmās un arī taiko ansambļu priekšnesumos. Ar laiku gan šo ansambļu paliek tik daudz, ka Japānas valdībai nākas veikt soļus, kas liek stilu unikalitātei zust. Taiko metodika tiek standartizēta un taiko stili tiek pārvērsti no Japānas nacionālas vērtības, par pasaules mākslu. Tā rezultātā zūd daudz no šīs unikalitātes, un tomēr taiko vēljoprojām ir pasaulē atpazīstamas bungas.",0
1310,Islāma valsts: vēsture un ideoloģija,"Bakalaura darba tēma ir ""Islāma valsts: vēsture un ideoloģija"". Šajā darbā tiek pētīti ""Islāma valsts"" rašanās apstākļi, kā arī ideoloģija, kas nosaka tās darbības pamatprincipus. Teroristisko grupējumu evolūcijas kontekstā ""Islāma valsts"" vēsture tiek skatīta caur divu tās līderu biogrāfiju prizmu - Abu Musaba al Zarkavi un Abu Bakra al Bagdadi.  2015. gada nogalē ""Islāma valsts"" ir ieņēmusi teritorijas kā Irākā, tā arī Sīrijā, līdz ar to tiek apskatīta arī šo divu valstu jaunāko laiku vēsture un tie procesi, kas ir veicinājuši konfliktus reliģisko grupu starpā, tādējādi nodrošinot labu augsni terorismam. Darba pēdējā daļā tiek apskatīta ""Islāma valsts"" ideoloģija, kas balstās uz trīs stūrakmeņiem – džihādisms, salafisms un apokalipses kults. Autors secina, ka ""Islāma valsts"" ir ne tikai teroristisks grupējums, bet arī organizācija ar spēcīgu reliģiski ideoloģisko bāzi, kas radusies noteiktu vēsturisko faktoru rezultātā.",0
1311,"Atslēgas konceptu realizācija Latvijas un Čehijas plašsaziņas
līdzekļu materiālos 20. gadsimta beigās.","Atslēgas konceptu realizācija Latvijas un Čehijas plašsaziņas līdzekļu materiālos 20. gadsimta beigās: maģistra darbs. – Rīga, 2015. – 85 lpp.Maģistra darbs veltīts nozīmīgāko konceptu, kas realizējas 20. gadsimta beigu avīžu tekstos, pētīšanai. Pamatojoties uz Čehijas un Latvijas valsts neatkarības atjaunošanas periodā izdotajām avīzēm, tika konstatēta vairāku aktuālo konceptu realizācija un izveidots izteikumu, kuros tie tiek verbalizēti, korpuss, kā arī tiek analizēta šo konceptu struktūra un verbalizācijas metodes. Darba teorētiskajā daļā izskatītas problēmas, kas saistītas ar jēdzieniem „koncepts” un „mediateksts”, kā arī notikuma teksta kategoriju.Pētījums varētu ieinteresēt filoloģijas studentus, valodniekus, kas nodarbojas ar konceptu pētīšanu, žurnālistus, kā arī plašu lasītāju loku, kas interesējas par kognitīvās lingvistikas attīstības tendencēm.",0
1312,Tetovējumu nozīme jauniešu vidū Latvijā,"Bakalaur darbs ‘’Atklāti redzami tetovējumi: simbolika un pamatojums’’ ir pētījums par to, kā vidusmēra sabiedrības pārstāvji kuru rokas vai kaklu noklāj atklāti redzami tetovējumi tos pamato ar tikai sev zināmiem faktoriem. Izmantojot Artūra Franka teoriju par ievainojumu kā komunikācijas līdzekli, tetovējumi tiek skatīti kā neverbāli komunikācijas līdzekļi un to simbolika tiek skatīta, kā vētījums kas tiek nodots ar komunikācijas palīdzību. Pamatojums tiek aplūkots Margaritas DeMello izvirzītā pieņēmuma skatījuma par to, ka tetovējums ir pašizpausmes līdzeklis kas tiek izmantots patstāvības iegūšanai.Pētījuma mērķis – uzzināt un izprast kā cilvēki pamato to, kāpēc viņi ir izvēlējušies taisīt atklāti redzamu tetovējumu.Pētījuma rezultāti norāda, ka pamatojums atklāti redzamu tetovējumu taisīšanai vienmēr ir personisks, tas var būt kāda notikuma, laika posma vai cilvēku iespaidots. Lai gan cilvēki neuzskata, ka viņu tetovējumi ir tiešs komunikācijas veids ar citiem cilvēkiem, tie vienmēr nodod tiem piešķirto vēstījumu citiem cilvēkiem un tas, kā saziņa tiek uztverta ne vienmēr sakrīt ar to, kā indivīds to ir vēlējies.",0
1313,Tabu leksikas tulkošana politiskajā diskursā: Ukrainas konflikta piemērs,"Maģistra darba mērķis ir parādīt politiskā diskursa tabu leksikas tulkošanas problēmas, kuras ietekmētu tulkošanas rezultātu kvalitāti, izvērtēt šo jēdzienu dažādo izpratni un to interpretēšanas nozīmi publiskā viedokļa veidošanā.Darbā veikta politiskā diskursa tabu teorijas analīze, izvērtēta tulkotāja loma, izvēlēti četri interneta plašsaziņas laikraksti, kuros Ukrainas notikumu kontekstā tika pētīti politiskā diskursa tabu jēdzieni, izveidota Ukrainas konflikta tabu jēdzienu vārdnīca.Autore konstatēja, ka politiskajā diskursā notiek manipulācijas ar tabu tēmām, kā rezultātā rodas dažādas šo jēdzienu izpratnes, kas apgrūtina tulkotāja darbu. Autore pārliecinājās, ka svarīgu lomu tulkošanas procesā ieņem atbilstošās valsts politiskā iekārta. Atslēgvārdi: politiskais diskurss, tabu leksika, tulkošanas problēmas, Ukrainas konflikts.",0
1314,Garumzīmju lietojums cittautu īpašvārdos,"Bakalaura darbs veltīts garumzīmju lietojumam cittautu īpašvārdu atveidē. Tiek aktualizēts jautājums par konsekvences trūkumu, uzmanību pievēršot patskaņu kvantitātei.Latviešu valodā vērojama situācija, kad vienam cittautu īpašvārdam paralēli pastāv divi vai pat vairāki lietojuma varianti, variējot vien ar patskaņu kvantitāti. Rezultātā pazeminās valodas kultūras līmenis, zaudējot izteiksmes skaidrību un apgrūtinot uztveri. Problemātika skatīta vēsturiskā aspektā, uzmanība pievērsta arī situācijai mūsdienās. Tiek vērtēta latviešu valodnieku ieteikto atveides principu realizācija praksē, meklēti un skaidroti pastāvošo nekonsekvenču iespējamie cēloņi. Nekonsekvenču pamatā ir kopums, kas sevī ietver starpniekvalodu ietekmi, politisko situāciju, individuālo valodas izjūtu, kā arī tradicionāli lietotās cittautu īpašvārdu formas.",0
1315,Latvijas ceļveži krievu un poļu valodā : kontrastīvais aspekts.,"Aleksandra Maria ŽmudaLatvijas ceļveži krievu un poļu valodā: kontrastīvais aspekts: maģistra darbs. – Rīga, 2015. Pētījums veltīts Latvijas ceļvežu analīzei krievu un poļu valodās. Ceļveži tiek izskatīti kontrastīvajā un hronoloģiskajā aspektā. Pētījuma galvenais mērķis ir leksiskā materiāla analīze, ar kuras palīdzību tiek noteiktas makrovienības, kas rada neviennozīmīgo Latvijas tēlu dažādu valodu ceļvežos. Šis tēls tiek radīts ar vairāku valodas līdzekļu palīdzību: leksiku (verbiem, īpašības vārdiem, lietvārdiem u.c.), vērtēšanas semantiku, tēlainās izteiksmes līdzekļiem. Darba autore salīdzina un analīzē ceļvežu tekstus un noteic leksiski semantisko struktūru neatbilstību. Šādas neatbilstības ir Latvijas tēla veidošanas pamats ceļvežu tekstos, tās arī parada tekstus kontrastīvajā aspektā. Īpašā uzmanība katrā darba nodaļā tiek veltīta šādām tematiskajām nominācijām: ģeogrāfisko vienību nosaukumiem, kultūras objektu nosaukumiem, Latvijas tautu svētku nosaukumiem. Darbā ir divas daļas – teorētiskā un empīriskā. Par pirmās daļas avotiem kļuva zinātniskie darbi un publikācijas, saistītas ar sēmu semasioloģijas, runas žanru un toponīmikas tematiku, kā arī par ceļvežu žanriem un funkcijām. Otrā darba daļa veltīta Latvijas poļu un krievu ceļvežu izpētei. Īpašā uzmanība tiek veltīta triju valodas vienību izpētei: leksiskai nominācijai, pazīmes vienībai un ideologemai. Pētījums varētu būt lietderīgs valodniekiem, kuri nodarbojas ar līdzīgu tematiku vai arī visiem, kas vēlas uzlabot savas zināšanas ceļvežu jomā.",0
1316,Savējā un svešā opozīcija Marjus Ivaškeviča daiļradē,"Maģistra darbā analizētas mūsdienu lietuviešu rakstnieka Marjus Ivaškeviča (Marius Ivaškevičius) lietuviešu valodā publicētās lugas un prozas teksti, kā arī divas latviski tulkotās lugas iestudējumu vajadzībām. Pētījuma ietvaros veikta hermeneitiska un fenomenoloģiska daiļrades analīze un izveidots sižetiski analītisks darbu pārskats. Marjus Ivaškevičs savos darbos no šodienas perspektīvas raugās uz lietuviešu nacionālās identitātes jautājumu un tiecas pārradīt dažādus kolektīvās apziņas mītus. Postkoloniālisma teorijas un postmodernisma estētikas aspektā analizēta savējā un svešā opozīcijas atklāsme un funkcionalitāte pēc klasifikācijas principa – pašapzināšanās process, apspiestā un apspiedēja attieksmes, svešais kā vilinājums un savējā un svešā simbioze. Savējā un svešā pretmeti Marjus Ivaškeviča daiļradē neatklājas krasu kontrastu veidā, bet gan savstarpējas līdzāspastāvēšanas aspektā.",0
1317,Identifikācijas modeļi Oļega Zolotova daiļradē.,"Šis pētnieciskais darbs  ir veltīts  fenomena «krievu diasporas literatūra» pētījumam. Darbā tiek identificēta un analizēta Latvijas krievu dzejnieka O.Zolotova poētikas specifika un identifikācijas modeļi.Analīzei tika izvēlēti dzejoļu krājuma «18. oktobris» poētiskie teksti. Pētījumā arī tiek aplūkotas problēmas, saistītās ar «krievu diasporas literatūra» definīciju un ar Latvijas krievu autoru identitātes veidošanas problēmām.Darbs ir paredzēts plašam lasītāju lokam, kurus interesē starpkultūru attiecību, literatūras un dzejas, kā arī socioloģijas un psiholoģijas jautājumi.",0
1318,Kopīgas izcelsmes personvārdu varianti latviešu valodā (A–Č),"Bakalaura darba temats ir “Kopīgas izcelsmes personvārdu varianti latviešu valodā (A–Č)”. Šis pētījums iekļaujams antroponīmikas zinātnes jomā. Darba mērķis ir noskaidrot kopīgas izcelsmes personvārdu variantus latviešu valodā; sagrupēt pēc to etimona personvārdus (ar sākumburtiem A–Č), kā arī noskaidrot to atvasinājumus, deminutīvus un vārdus, kuri radušies no hipokoristikām, kas veido tās pašas etimoloģiskās ligzdas. Lai sasniegtu izvirzīto mērķi, personvārdi ekscerpēti (no K. Siliņa “Latviešu personvārdu vārdnīcas” (1990)) un sistematizēti etimoloģiskajās ligzdās, izmantojot Pilsonības un migrācijas lietu pārvaldes (PMLP) personvārdu reģistra datus, noskaidrots, cik personas ar attiecīgo vārdu reģistrētas Latvijas Iedzīvotāju reģistrā, izanalizētas lielākās etimoloģiskās ligzdas, salīdzinātas hipokoristikas ar vācu, angļu, krievu personvārdiem, lai noskaidrotu, kuras hipokoristikas radušās latviešu valodā, uzzīmēti lielāko etimoloģisko ligzdu cilmes koki. Šāds pētījums baltu valodniecībā līdz šim nav veikts, tāpēc pētījuma rezultāti varētu interesēt arī citu valstu valodniekus (īpaši onomastus).Atslēgas vārdi: antroponīmika, deminutīvs, etimons, hipokoristika, personvārds, personvārda variants",0
1319,Mūsdienu garīgums. Santjago ceļa pieredzes,"Maģistra darbā „Mūsdienu garīgums. Santjago ceļa pieredzes” tiek pētīts, kā svētceļnieki piedzīvo Santjago ceļu. Pētījuma mērķis ir aprakstīt, kā tiek skaidrots un piedzīvots Santjago ceļa gars/garīgums un kas svētceļniekiem liek dēvēt Santjago ceļa veikšanu par vienreizēju un īpašu dzīves pieredzi, ņemot vērā to, ka „mūsdienu svētceļniekam” reliģiskā piederība nav svarīga. Darbā aprakstītie Santjago ceļa aspekti ir: atrautība, Santjago ceļa organizatoriskā struktūra, kopība svētceļnieku starpā. Darbā atklājas, ka Santjago ceļa garīgums tiek skaidrots tajā, ka svētceļnieki svētceļojumu saprot un piedzīvo kā Ceļu uz sevi.",0
1320,Sama rituāla simboliskā nozīme,"Bakalaura darba tēma ir „Sama’ rituāla simboliskā nozīme”, darbā sama’ jeb samas rituāls tiek apskatīts trīs rakursos, respektīvi, no rituāla izcelsmes, rituāla norises un rituāla efektu skatpunktiem. Darbā pētīti sūfiju samas rituāla dažādu aspektu simboliskā nozīme, jo tieši simbolisms ir galvenā rituāla vadlīnija. Izpētot seno sūfiju rakstu pieminekļus un izmantojot zinātnisko literatūru, kas sarakstīta par šo tematu, darbā ir pētīta samas simboliskā nozīme. Rezultātā iegūti secinājumi, ka, neskatoties uz to, ka mūsdienu zinātniskie avoti pārsvarā samas būtisko lomu apstiprina, seno autoru darbos, ja vien tie nav bijuši absolūti samas entuziasti, domas dalās.",0
1321,Dzelzceļa terminoloģijas tulkošanas aspekti ES un Latvijas Republikas tiesību aktos,"Šī maģistra darba mērķis ir izvērtēt dzelzceļa nozares terminoloģiju Eiropas Savienības un Latvijas normatīvo aktu kontekstā un apkopot tipiskākās terminu kļūdas vai nepilnības.Darbā ir aplūkota terminoloģijas teorija, īsi raksturojot vispārējo terminoloģijas teoriju un tās kriticisma pārstāvjus, sniegts terminoloģijas funkciju raksturojums un analizēta Latvijas situācija terminoloģijas jomā. Darba praktiskajā daļā ir veikta tulkotāju aptauja par terminu komersants un uzņēmējs nozīmi un analizēts šo terminu lietojums juridiskajos tekstos, kā arī analizēti dzelzceļa nozares termini. Tika secināts, ka termina komersants atveidojums Komerclikuma tulkojumā ir neatbilstīgs, ka tas tiek intensīvi lietots tur, kur var izmantot precīzi definētus nozares terminus un ka tulkojuma kļūdas nereti ir avottdokumenta nepietiekamās kvalitātes sekas.",0
1322,Studentu folklora Latvijas Universitātes Humanitāro zinātņu fakultātē,"Bakalaura darbs „Studentu folklora Latvijas Universitātes Humanitāro zinātņu fakultātē” veikts sociālo grupu pētniecības laukā. Pētījuma centrā – Latvijas Universitātes Humanitāro zinātņu fakultātes studentu vidū pastāvošā folklora un tradīcijas.Darba mērķis – ar anketēšanas metodi un padziļinātu studentu daiļrades izpēti sociālajos tīklos apzināt un salīdzinošā aspektā raksturot studentu folkloru Latvijas Universitātes Humanitāro zinātņu fakultātē, uzmanību vēršot uz dažādiem tās specifiku veidojošiem faktoriem, tradīcijām un studentu vidē funkcionējošajiem mutvārdu un rakstveida folkloras tekstiem. Darba pirmajā nodaļā studenti raksturoti socialo grupu pētniecības aspektā, uzmanību vēršot uz internetu kā mūsdienu studentu folkloras izplatītāju. Otrajā nodaļā sniegts LU HZF studentu portretējums un iezīmētas šīs fakultātes studentu tradīcijas, savukārt trešajā nodaļā raksturota studentu folklora žanriskajā un tematiskajā raksturojumā.",0
1323,Okazionālismu tulkošana,"Maģistra darbā tiek pētīta okazionālismu tulkošana. Pētījuma mērķis ir noskaidrot, vai okazionālismus ir iespējams veiksmīgi pārnest no vienas valodas citā, neattālinoties no tulkojamā darinājuma oriģinālās nozīmes un tā, lai arī mērķvalodā tie būtu uzskatāmi par jauniem darinājumiem. Pētījumam tika izraudzīti latviešu žurnālista Lato Lapsas darinātie/lietotie okazionālismi. Kopā tika pārtulkoti 56 okazionālismi, iekļauti kontekstā. Kas attiecas uz pielietotajām pētījuma metodēm, nepieciešamā informācija tika iegūta, apskatot un apkopojoši analizējot pieejamos teorijas avotus saistībā ar okazionālismu tulkošanu un vārdu darināšanu latviešu valodā. Pētījums tika veikts divās daļās. Pirmā daļa – analīzes formā, proti, izvēlētie okazionālismi tika tulkoti no latviešu uz angļu valodu, un aiz katra piemēra veikta neliela gan tulkojamā, gan tulkotā okaionālisma analīze un to nozīme kontekstā. Otrā pētījuma daļa – aptaujas formā, proti, tika aptaujāti 27 ar tulkošanu un valodniecību saistīti speciālisti, lai noskaidrotu viņu viedokli saistībā ar okazionālismu tulkošanas nozīmi. Pētījuma rezultāti apliecina, ka vairumu okazionālismu (ar atsevišķiem izņēmumiem) ir iespējams veiksmīgi pārtulkot, tādējādi darba autore pierāda viņas izvirzīto hipotēzi, ka lielāko daļu okazionālismu ir iespējams veiksmīgi pārtulkot tā, lai tiktu saglabāta vārda oriģinālā nozīme, kā arī mērķvalodā šie vārdi būtu jauni darinājumi.",0
1324,Īpatnējās leksikas lietojums Egila Līcīša publikācijās,"Mūsdienās ikdienā novērojama tendence, ka lielākās sabiedrības daļas latviešu valodas gan gramatikas, gan leksikas zināšanas ir neapmierinošas vai vājas. Iespējams, viens no šīs situācijas izraisošiem iemesliem ir latviešu vājā nacionālā pašapziņa un neapmierinātība ar valsts pārvaldi, kas mudina meklēt laimi ārzemēs, radot domu, ka latviešu valoda dzīvē nav noderīga un tās zināšana nedod nekādu taustāmu labumu. Otrs iemesls ir informācija, tās izplatības vide.Pēdējos 20 gados strauji mainījusies preses valoda un no formālas kļuvusi neformāla – tā tiek piepildīta ar zemākās gradācijas pakāpes vārdiem.Šajā darbā apskatīta īpatnējā leksika Egila Līcīša publikācijās.Egils Līcītis ir publicists, kurš publicējas populārajā izdevumā „Latvijas Avīze” un tā interneta portālā www.la.lv. Viņa publikācijas var saukt par satīrām, kurās bieži jūtama autora negatīvā vai nievājošā attieksme pret dažādiem notikumiem politikā.Šajā maģistra darbā aplūkotas vairākas Līcīša publikācijas un tajā lietotā īpatnējā leksika, kā arī minēta autora motivācija konkrētā vārda lietojuma izvēlei.",0
1325,Burvji un raganas 21. gadsimta latviešu fantāzijas žanra prozā,"Bakalaura darba „Burvji un raganas 21. gadsimta latviešu fantāzijas žanra prozā” mērķis ir atklāt burvju un raganu attēlojuma un funkciju maiņu 21. gadsimta latviešu fantāzijas žanra romānos salīdzinājumā ar latviešu tradicionālās folkloras materiāliem. Par uzdevumiem izvirzot burvju un raganu tēlu un funkciju analīzi, skatot arī priekšstatus par burvjiem un raganām gan mūsdienās, gan folklorā, konstatēt fantāzijas žanra pazīmes un apakš žanrus, noskaidrot folkloras motīvu lietojumu un nozīmi latviešu fantāzijas žanra romānos. Tika secināts, ka raganas un burvja tēls un funkcijas latviešu fantāzijas žanra romānos daļēji nākušas no tautas folkloras un sabiedrības stereotipiem; romānos ir notikušas funkciju un vizuālā tēla maiņa salīdzinājumā ar folkloru.",0
1326,Autentiskuma konstruēšana: “Bēniņi” un to reprezentācija. Sociālantropoloģisks skats uz latvijas televīzijas raidījumu “Province”,"Šajā darbā apkopotais etnogrāfiskais materiāls apskata to, kā caur “citādā” veidošanu,  zināmu marģinalizāciju, kā arī reprezentatīvu līdzekļu izmantošanu, tiek radīts stāstījums par “autentisku” dzīvi ārpus pilsētas  - dzīvi provincē, laukos. Atražojot publiskajā diskursā izmantotās aktualitātes, apstrādājot tās subjektīvā veidā un pieslēdzot žurnālistikas kultūras autoritāti, tiek radīts patērējams kultūras produkts, kas reprezentē raidījuma veidotāju redzējumu par dzīvi ārpus pilsētas.",0
1327,Migrēna: Hroniskas slimības naratīva analīze,"Bakalaura darbs „Migrēna: Hroniskas slimības naratīvs” ir kvalitatīvs pētījums par indivīdu galvassāpju naratīvu stāstīšanas praksēm. Darba mēŗkis ir izpētīt, kā indivīds skaidro savu slimības (galvassāpju) pieredzi caur stāstu, kas un kāpēc to ietekmē. Pētījuma pamatā izmantota Guda veidotās slimības naratīva iezīmes – stāsta sižetācija, pastatītās stāsta īpašības un lokalā diskursa uzstādījumi. Tā arī tiek skatīta dzimtes ietekme uz galvassāpju stāsta konstruēšanu.Pētījuma rezultātā var secināt, ka dzimte lielā mēra ietekmē slimības naratīvu un tā stāstīšanu.",0
1328,Jona Kabelkas ieguldījums baltistikā (latvistikā),"Maģistra darbs ir veltīts Jona Kabelkas (Jonas Kabelka, 1914–1986) dzīves un zinātniskās darbības izpētei. Šī tēma ir aktuāla mūsdienu baltistikas (arī latvistikas) vēsturei, jo J. Kabelka ir veicis vairākus nozīmīgus darbus šajā jomā: uzrakstījis grāmatas, rakstus, recenzijas, pasniedzis latviešu valodu un citus ar baltu valodniecību saistītus priekšmetus, satuvinot abas dzīvās valodas un to runātājus, taču Latvijā par viņu salīdzinoši maz tiek rakstīts un runāts. Ar šo darbu autore vēlējās aktualizēt viņa nozīmi baltistikas nozarē. Darba mērķis ¬– apzināt un izpētīt Jona Kabelkas darbību baltistikā, it īpaši izceļot viņa devumu latviešu valodniecībai.Darba uzdevumi: apzināt tēmai atbilstošu literatūru, apkopot informāciju par autoru un svarīgākajiem viņa darbiem.Pētnieciskās metodes: literatūras izpēte un analīze, biogrāfijas faktu un nozīmīgāko darbu sistematizēšana un interpretēšana.Darba gaitā secināts, ka Jons Kabelka ir viens no izcilākajiem 20. gs. otrās puses lietuviešu baltistiem, kura darbība (pedagoģiskais darbs, grāmatas, recenzijas, raksti) veicināja latvistikas un baltistikas apakšnozaru attīstību mūsdienās. Darbs sastāv no ievada, divām nodaļām un vairākām apakšnodaļām, secinājumiem un trīs pielikumiem. Darba apjoms – 63 lappuses (ar pielikumiem).",0
1329,Latviešu un vācu politiskie televīzijas debašu šovi. Salīdzinājums un diskursa analīze,"Bakalaura darba nosaukums ir Latviešu un vācu politiskie televīzijas debašu šovi.Salīdzinājums un diskursa analīze. Darba autore ir Māra Kairiša, darba vadītājs Dr. phil.Thomas Taterka.Bakalaura darbā tiek pētīti televīzijas politiskie sarunu šovi, kas ir informatīvi,izklaidējoši un ekonomiski raidījumi, kuros publiski, diskusiju veidā, tiek apspriestasdažādas sabiedrībā aktuālas politiska rakstura tēmas. Šajā bakalaura darbā atspoguļota šo šovu attīstības vēsture, empīriski un ar diskursa analīzes palīdzību pētīti Latvijas un Vācijas politiskie televīzijas debašu šovi, viens no tiem Latvijā raidīts šovs DomburaStudija, otrs Maybrit Illner, kas tiek raidīts Vācijā.Darba mērķis ir atspoguļot mediālas, politiskas un sociālas, kā arī komunikatīvas līdzības un atšķirības Latvijas un Vācijas politiskajos televīzijas debašu šovos.",0
1330,Van Sjidži un viņa ieguldījums ķīniešu kaligrāfijas attīstībā,"Šī darba nosaukums ir „Van Sjidži un viņa ieguldījums ķīniešu kaligrāfijas attīstībā”. Darba aktualitāti autore pamato ar savu interesi mākslas vēsturē un ķīniešu kaligrāfijā, kas ir ķīniešu kultūras neatņemama sastāvdaļa. Tomēr par šo tēmu nav izvērstu zinātnisku pētījumu, rietumu valodās zinātniskā literatūra arīdzan ir salīdzinoši mazāk nekā par ķīniešu glezniecību. Darba mērķis ir plašāk izpētīt un izprast kaligrāfa Van Sjidži lomu rakstīšanas mākslas vēsturē, kā arī ieskicēt šufa mākslas sociālās un estētiskās tradīcijas Ķīnas kultūrā, lai iepazīstinātu lasītāju ar vienu no oriģināliem pasaules mākslas žanriem, kas mūsdienas sinofonās kultūras sfēras centrā turpina attīstīties.Van Sjidži ir izcils kaligrāfs, kurš slavu iemantoja tikai 300 gadus pēc savas nāves, kad Tan dinastijas otrais imperators Tan Taidzun lika ievākt Van Sjidži kaligrāfiju no visām impērijas malām, izveidojot plašu kolekciju un pasludinot Sjidži kaligrāfiju kā impērijas standartu. Zinātniskajā literatūrā autore saskārās ar diviem izskaidrojumiem šādām norisēm: a) Taidzun bija Van Sjidži kaligrāfijas cienītājs; b) imperators izmantoja savu statusu un ietekmi, lai veicinātu politiskās varas realizēšanu, ziemeļu un dienvidu teritoriju apvienošanu, kam par spēcīgu instrumentu kalpotu Van Sjidži tēls.Darbs sastāv no piecām daļām, no kurām pirmā ir veltīta Kaligrāfijas jēdzienam un ķīniešu kaligrāfijas raksturojumam, otrajā un trešajā aplūkota rakstības un rakstības mākslas evolūcija, savukārt ceturtā daļa veltīta Van Sjidži dzīves gaitām un personībai. Piektā daļā apkopoti vairāki populāri stāsti un anekdotes, kas raksturo gan Sjidži kaligrāfiju, gan viņa ekstravaganto personību, un kas lielā mērā kalpo par attaisnojumu viņa „kaligrāfijas dieva” titulam.Kopējais darba apjom 38 lpp.",0
1331,Aviācijas terminoloģijas specifika latviešu valodā,"Maģistra darba mērķis ir izpētīt aviācijas terminoloģijas specifiskās iezīmes un problemātiku latviešu valodā, kā arī apkopot esošos un izstrādāt jaunus aviācijas aerodinamikas terminus un to skaidrojumus, izveidojot pilnvērtīgu jomas terminu bāzi.Darba teorētiskajā daļā apskatīta nozaru terminoloģija un latviešu valodas terminu izstrādes sistēma, prasības un principi. Otrajā nodaļā raksturota aviācijas nozare, tās valodas un terminoloģijas specifika. Darba gaitā intervēti aviācijas nozares speciālisti un terminologi. Izveidots aerodinamikas terminu un to skaidrojumu angļu un latviešu valodas glosārijs. Secināts, ka aviācijas terminoloģija latviešu valodā ir nepilnīga, tādēļ jāveic sistemātiska jaunu terminu izstrāde un jāveicina konsekvence terminu lietojumā.",0
1332,Fenomenoloģijas idejas jogačāras budismā,"Bakalaura darba tēma ir „Fenomenoloģijas idejas jogačāras budismā”. Tā mērķis un galvenais uzdevums ir noskaidrot, vai un kā var salīdzināt 4. gs. Indijā izveidojoušos un vēlāk 6.gs. nostabilizējošos arī Ķīnā filosofisko praksi jogačāras budismu ar Rietumu 20.gs. filosofijas virzienu – fenomenoloģiju. Par pētījuma platformu tika izvēlēta salīdzinošās filosofijas prakse, kas pēdējos gadsimtos ir aktuāla disciplīna kā Eiropā un Amerikas Savienotajās Valstīs, tā arī Āzijas valstīs.Darbs sastāv no trim daļām: pirmajā daļā tiek apskatīta jogačāras budisma attīstība Ķīnā un Indijā, tā galvenie pārstāvji un analizētas galvenās idejas, balstoties galvenokārt uz Vasubandhu un Sjuaņdzan idejām. Otrajā daļā tiek piedāvāts ieskats Rietumu filosofijas skolas fenomenoloģijas vēsturē, kā arī raksturoti fenomenoloģijas pamatkoncepti, par pamatu ņemot Edmunda Huserla darbus. Trešajā daļā ir apskatīta salīdzinošās filosofijas attīstība un problemātika, tā veidojot pamatu trešās daļas noslēdzošajai nodaļai, kuras uzdevums ir salīdzināt jogačāras budismu un fenomenoloģiju. Bakalaura darba gaitā tika secināts, ka abu filosofisko skolu salīdzināšana nav korekta, jo atšķiras ne tikai to konteksts (laiks, attālums, kultūra, valoda), bet galvenokārt abu filosofiju mērķi. Tomēr neskatoties uz to, ir iespējams salīdzināt atsevišķus konceptus un pētniecības metodes, kas arī tika izklāstīts šajā darbā. Darbs sastāv no 3 daļām, 6 nodaļām, 10 apakšnodaļām, kas kopā veido 59 lapas, un 2 pielikumiem. Pirmajā pielikumā ir tabula ar jēdzieniem, personvārdiem un nosaukumiem ķīniešu valodā (tradicionālās ķīnzīmes un pinyin transkripcija), sanskrita starptautiskajā transliterācijā (SSTA) un skaidrojumiem latviešu valodā, bet otrajā – diagramma, kurā ir apkopti galvenie budisma pamatkoncepti.",0
1333,Sociālo slāņu un dzimtes tēlojums Teodora Dreizera darbā „Māsa Kerija”,"Šis bakalaura darbs ir veidots, lai analizētu sociālus slāņus un dzimtes tēlojumu Teodora Dreizera romānā Māsa Kerija. Šajā darbā ir piedāvāta vispārējā informācija par romāna autoru un par pašu grāmatu, ka arī galvenās idejas, aprakstītas romānā, galveno varoņu analīze un dažu literāru kritiku domas par tādu tām laikam ekstravagantu un neparastu rakstīšanas veidu, tematu un problēmām, apspriestam grāmatā. Darbā ir dota informācija par zinātniekiem, kuri ir strādājuši šajā nozarē, ir analizēti līdzīgi pētījumi, ka arī darba metodoloģija ir aprakstītā. Darbā ir piedāvāta romāna analīze, attiecībā uz sociāliem slāņiem un dzimtes tēlojumu, un ir doti piemēri citātu veidā.  Rezultāti, analīze un darbā gaitā izdarītie secinājumi ir arī piedāvāti šajā darbā. Visa iegūta informācija ir apkopota un prezentētā.",0
1334,Dziedniecības apmācības Latvijā,"Bakalaura darbā “Dziedniecības apmācības Latvijā” pētīti veidi, ar kādiem šobrīd tiek saistītas dziedniecības prakses Latvijā no dziedniecības apmācību perspektīvas. Pētījumamērķis ir noskaidrot, kā dziedniecības prakse ar tās piedāvātajām institucionalizētajām apmācību iespējām maina dziedniecības lauku Latvijā un kā tas ietekmē dziedniecības studentus. Pētījuma laikā veikta dziedniecības lauka izpēte dziedniecības centrā, veiktas intervijas ar sertificētiem dziedniekiem, kā arī līdzdalīgais novērojums un daļēji strukturētas intervijas ar skolas dalībniekiem. Dziednieku apmācības ir izvēlēts kā galvenais rīks, caur kuru skatīt šīs veselības aprūpes jomu, jo tās dod iespēju analītiski paraudzīties tieši uz konkrētiem šīs jomas mācīšanās veidiem, norisi, iemesliem un citiem aspektiem, kas sniedz būtisku informāciju par šī brīža situāciju, kas saistīta ar dziedniecības lauku Latvijā.Rezultāti norāda, ka dziedniecības apmācības un ar tām saistītie aspekti,(informantu izvēle mācīties, apmācību veids, savstarpējās attiecības, rietumu medicīnas jomas ietekme) ir saistīti ar dziedniecības lauka maiņu un ietekmē dziedniecību studentu apmācību procesu.",0
1335,Zooleksēmu denotācija un konotācija somu sakāmvārdos,"Bakalaura darbā “Zooleksēmu denotācija un konotācija somu sakāmvādros” tiek apskatīta dzīvnieku atveide somu sakāmvārdos un tiem piemītošās denotatīvās un konotatīvās iezīmes. Darba mērķis ir izpētīt denotatīvo un konotatīvo nozīmi zooleksēmām, kas parādās apkopotajos somu sakāmvārdos.Darbs sastāv no trim daļām, no kurām pirmajā tiek konkretizēta kopsakarība starp semantiku un sakāmvārdiem. Šajā nodaļā atklājas kas ir semantika, konotācija un denotācija, kā arī kā tās ir saistāmas ar sakāmvārdu pētīšanu.Otrā bakalaura daļa pievēršās dzīvnieku tēla parādīšanās biežumam sakāmvārdos. Šeit tiek atklātas zīdītāju, putnu, zivju un kukaiņu parādīšanās biežums somu sakāmvārdos, kā arī tiek atrasti negaidīti dzīvnieku tēli šajos sakāmvārdos.Trešajā daļā tiek apskatīti sakāmvārdi un tajos esošie dzīvnieki, to nozīmes. Tiek izvērtēti sakāmvārdi gan kopumā, gan atsevišķās grupās atklājot un grupējot sakāmvārdu nozīmes, šķirojot to lietojumu konotatīvajā un denotatīvajā nozīmē, kā arī apskatot emocionālo nozīmi kādā tie tiek lietoti somu sakāmvārdos.Rezultātā tika apskatīts dzīvnieku parādīšanās biežums skatoties to denotatīvo nozīmi, skaidroti sakāmvārdi un grupēti pēc izmantošanas veida, vai tie ir pamācoši, vai arī izsaka kādu nemaināmu patiesību. Kā arī tika noteikts, par ko sakāmvārdi stāsta, morāli un paradumiem, darbadzīvi vai savstarpējām attiecībām. Tika izvērtētas arī zooleksēmu emocionālās nozīmes sakāmvārdos.",0
1336,Vietniekvārdu deiktiskās funkcijas sociālā tīmekļa vietnē „twitter.com”,"Maģistra darba temats ir „Vietniekvārdu deiktiskās funkcijas sociālā tīmekļa vietnē twitter.com”.  Maģistra darba mērķis ir izpētīt teorētisko literatūru par vietniekvārdiem, deiksiem un analizēt vietniekvārdu deiktiskās funkcijas sociālā tīmekļa vietnē www.twitter.com.Pētāmais materiāls eksceprēts no ikdienas saziņas tviterī un no tvitera diskusijām par konkrētu tematu – 2015. gada Eirovīzijas dziesmu konkursu un 2015. gada Pasaules čempionātu hokejā.Maģistra darbā ir trīs nodaļas. Pirmajā nodaļā „Deiksi un to lietojums sociālā tīmekļa vietnē twitter.com” ir aprakstīts tvitera runas žanrs un konteksta nozīme deiksu analīzē. Otrajā nodaļā „Vietniekvārdu un deiksu raksturojums” ir apkopota literatūra par personu un norādāmajiem vietniekvārdiem un deiksu izpratni. Trešajā nodaļā „Latviešu valodas vietniekvārdu deiktisko funkciju analīze sociālā tīmekļa vietnē twitter.com” ir no tvitera ekscerpēto vietniekvārdu analīze.",0
1337,Darbības vārda izteiksmes palīgteikumos,"Bakalaura darba „Darbības vārda izteiksmes palīgteikumos” mērķis ir iepazīties ar teorētiskiem pētījumiem par darbības vārda izteiksmēm un modalitāti, kā arī izpētīt darbības vārda izteiksmju lietojuma un modalitātes sakarības palīgteikumos, ņemot vērā epistēmiskās un deontiskās modalitātes semantisko opozīciju. Darbs sastāv no 3 nodaļām, kurās apskatīti modalitātes jēdziens un tipi, balstoties uz V. Plungjana un F. R. Palmera pētījumiem, modalitātes saistība ar darbības vārda izteiksmēm, kā arī izteiksmju sinonīmija palīgteikumos. Izmantoti piemēri no plašsaziņas līdzekļiem un „Līdzsvarotā mūsdienu latviešu valodas tekstu korpusa”. Secināts, ka palīgteikumos ar modālu nozīmi, kuras noteikšanā svarīgs ir arī konteksts, visbiežāk sastopamas vēlējuma un vajadzības izteiksmes vienkāršo laiku formas.",0
1338,"Kultūras komponents Federiko Garsijas Lorkas lekciju tulkojumos. Spāņu, latviešu un franču teksta salīdzinošā analīze","Bakalaura darbs Kultūras komponents Federiko Garsijas Lorkas lekciju tulkojumos. Spāņu, latviešu un franču teksta salīdzinošā analīze ir pētījums par kultūras komponenta tulkošanu, kuras procesuālā specifika var radīt zināmus šķēršļus tulkotājam.Teorētisko materiālu sintēze, kas balstās Monas Beikeres (Mona Baker), Lorensa Venuti (Lawrence Venuti), Pītera Ņūmarka (Peter Newmark) un citu zinātnieku darbos, tiecas izklāstīt tulkojumzinātnes kultūras pieeju rašanās priekšnosacījumus, kā arī būtiskākās pārdomas, kas veltītas kultūras komponenta kā reāliju kopuma pētniecībai, piedāvājot kultūras reāliju definīciju un klasifikāciju, to tulkošanas stratēģijas un kontekstuālos faktorus, kas ietekmē to izvēli. Savukārt praktiskā daļa tiecas noteikt šo ideju klātbūti reālos tulkojumos, balstoties spāņu- latviešu-franču valodas salīdzinošajā analīzē.",0
1339,Angļu valodas komercpārvadājumus apzīmējošās terminoloģijas analīze,"Bakalaura darba mērķis ir izpētīt ar starptautiskajiem komercpārvadājumiem saistīto terminoloģiju angļu valodā, īpašu uzmanību pievēršot tās izcelsmei un pielietojumam.  Pētījuma teorētiskajā daļā sniegts ieskats galvenajos starptautiskās tirdzniecības un terminrades principosl. Empīriskais pētījums pievēršas starptautisko komercpārvadājumu terminoloģijas izcelsmei angļu valodā. Pētījums parade, ka vairus terminu, kas saistīti ar starptautiskajiem komercpārvadājumiem ir aizgūti no citām valodām.",0
1340,Jauno vietvārdu (oikonīmu un urbanonīmu) darināšanas tendences Latvijā un Lietuvā,"Jauno vietvārdu (oikonīmu un urbanonīmu) darināšanas tendences Latvijā un LietuvāLatvijā un Lietuvā ir radušies jauni ielu un dzīvojamo namu kvartālu nosaukumi, bet tie līdz šim ir maz pētīti.Pētījuma mērķis ir apzināt Rīgas un Viļņas jaunos vietvārdus, izprast to darināšanas tendences, noskaidrot iedzīvotāju attieksmi.Darba uzdevumi: apkopot Rīgas un Viļņas jaunos hodonīmus, noskaidrot jauno kvartālu nosaukumu veidošanas motivāciju un darināšanas paņēmienu, veikt anketēšanu, apkopot un komentēt sniegtās atbildes.Pētījuma materiālu veido 532 jaunas (2000.–2015.) toponīmiskās vienības: 154 Rīgas un 319 Viļņas jaunie hodonīmi, 32 Rīgas un 27 Viļņas jauno dzīvojamo namu kvartālu nosaukumu piemēri, kas analizēti no darināšanas un to motivācijas viedokļa.",0
1341,Pedagoģiskās metodes ķīniešu valodas un kultūras kursam bērnu vasaras nometnēs,"Šī bakalaura darba nosaukums ir “Pedagoģiskās metodes ķīniešu valodas un kultūras kursam bērnu vasaras nometnēs”. Ar katru gadu pasaulē pieaug dažādu valodu apguve, to starp arī ķīniešu valodas apguve. Arvien vairāk vecāku izvēlās iepazīstināt savu atvasi ar ķīniešu valodu, jo daudzi uzskata, ka ķīniešu valodas zināšana paplašina karjeras izaugsmes iespējas nākotnē. Lai iepazīstinātu savu atvasi ar ķīniešu valodu un noskaidrotu, vai bērns ir ieinteresēts ķīniešu valodas apguvē, vecāki izvēlas nosūtīt savu atvasi uz ķīniešu valodas kursiem vai ķīniešu valodas vasaras nometni, tādejādi salīdzinoši īsā laika posmā bērns tiek iepazīstināts ar valodu, un var secināt, vai bērns vēlas arī turpmāk apgūt ķīniešu valodu. Šī darba mērķis ir izstrādāt 20 (astroloģisko) stundu mācību programmu „ Ķīniešu valodas dienas nometnei”, atbilstoši iegūtajai informācijai šī darba ietvaros. Galvenie uzdevumi šī darba izstrādes laikā ir: izzināt, kādas pedagoģiskās metodes pastāv, kādas ir pedagoģiskās metodes ir vispiemērotākās mācot bērnus vecumā no 8 līdz 12 gadiem un vecumā no 12 līdz 15 gadiem, intervēt četrus ķīniešu valodas pasniedzējus no ĶTR, lai noskaidrotu kādas pedagoģiskās metodes tiek pielietotas ĶTR valodu apguvei un kādas pedagoģiskās metodes izmanto paši pasniedzēji, apkopot iegūtos rezultātus, salīdzināt iegūto informāciju ar situāciju Latvija, salīdzināt rezultātus ar autores pieredzi mācoties ĶTR un saskaroties ar pedagoģiskajām metodēm ĶTR, salīdzināt iegūtos rezultātus ar autores pieredzi mācot bērniem ķīniešu valodu vasaras nometnēs.Darbs sastāv no trīs nodaļām: 1. nodaļa  sastāv no Latvijā izmantoto vispārīgo pedagoģijas metožu apskatu, no pedagoģisko metožu apskata, kuras izmanto tieši valodu apguvei, un no ĶTR izmantoto pedagoģisko metožu apskata, 2. nodaļa sastāv no interviju jautājumiem un ĶTR pasniedzēju sniegtajām atbildēm, kā arī intervijas apkopojuma un salīdzināšanas ar situāciju Latvijā, 3. nodaļa sastāv autores personiskās pieredzes mācoties ĶTR un saskatoties ar pedagoģiskajām metodēm, kas tiek izmantotas ĶTR, kā arī no autores pieredzes mācot bērniem ķīniešu valodu bērnu vasaras nometnēs. Darba apjoms ir 42.lpp.",0
1342,Universālais un specifiskais haiku un dainu tradīcijā,"Maģistra darbā Universālais un specifiskais haiku un dainu tradīcijā tiek pētīta japāņu rakstiskās tradīcijas – haiku un latviešu mutiskās tradīcijas – dainu – izcelsmes vēsture, to tradīciju ietekmējošie faktori, uzbūves tendences un struktūra. Dodot ieskatu kā haiku, tā dainu vēsturē, uzmanība pievērsta trīs izcilākajiem haiku autoriem, kuru pasaules uztvere un redzējums definējis haiku un noteicis tās attīstības ceļus. Tāpat aplūkots Krišjāņa Barona devums latviešu mutvārdu tradīcijas saglabāšanā un sistematizēšanā. Darbā norādīti kā haiku, tā dainu atspoguļotie temati un grupēšanas struktūra. Apkopots universālais un specifiskais, kas izriet no darba laikā veiktajiem pētījumiem, aplūkojot un salīdzinot haiku un dainu uzbūves pamatprincipus un to raksturojošās iezīmes.",0
1343,Hamas un Palestīnas neatkarības kustība,"HAMAS ir viena no divām iespaidīgākajām un daudzskaitlīgākajām Palestīnas atbrīvošanas kustībām. Šī darba uzdevums bija noskaidrot, izpētot tipisku HAMAS kustības dalībnieku biogrāfijas, kādi ir motīvi šo dalībnieku cīņai, kādi ļaudis kļūst par teroristiem-pašnāvniekiem un kāds idejiskais fons, kura ēnā notiek HAMAS cīņa pret Izraēlas valsti.",0
1344,Metaforu kā krāsas koncepta tulkošanas problēma no latviešu valodas uz krievu valodu Gundegas Repšes romānā „ Sarkans”.,"Dotais pētījums tiek veltīts metaforu kā krāsas koncepta tulkojuma problēmai Gundegas Repšes romānā „Sarkans”. Autora uzmanības centrā – daiļdarba tekstā realizētās konceptuālas krāsu metaforas un to ekvivalenta tulkojuma problēma. Par pētījuma mērķi kalpo krāsu metaforu literāras tulkošanas konceptuāla aspekta problēmas atklāšana.Darbam piemīt starpdisciplinārs raksturs, tāpēc tas var vienādi ieinteresēt gan filologus, gan tulkotājus, kā arī pārējos, kuri interesējas par latviešu rakstnieces Gundegas Repšes daiļradi.",0
1345,Jūdasa tēla recepcija latviešu literatūrā Pirmā un Otrā pasaules kara kontekstā,"Bakalaura darbs „Jūdasa tēla recepcija latviešu literatūrā Pirmā un Otrā pasaules kara kontekstā” analizē Jūdasa nodevības atspoguļojumu Pirmā un Otrā pasaules kara laikā un pirmajos pēckara gados publicētajos latviešu literatūras darbos. Abus pasaules karus pieredzējušie rakstnieki literārajos darbos aplūko nodevības problēmu, izmantojot Bībeles Jaunajā Derībā attēlotā pretrunīgā un traģiskā nodevēja Jūdasa tēlu. Pētījuma priekšmeti aplūkoti no kara vēsturiski un politiski noteikto apstākļu nozīmes un tā sociālpsiholoģiskās ietekmes atspoguļojuma Jūdasa nodevības tēlojumā. Darba izstrādē izmantotas literatūrvēstures, sociālās vēstures, sociālās psiholoģijas un psihoanalīzes pētnieku atziņas. Darba ietvaros apzināts periodikā un grāmatās publicēto literāro darbu korpuss, kurā iekļautas pavisam 53 vienības, aptverot gan dzeju, gan prozu un dramaturģiju.",0
1346,"Sievietes sociālās lomas 20. gs. 30. gados J. Veseļa, J. Jaunsudrabiņa un A. Upīša romānos","Bakalaura darbs ir pētījums par sievietes sociālajām lomām 20. gs. 30. gados J. Veseļa, J. Jaunsudrabiņa un A. Upīša romānos. Darbam ir trīs nodaļas ar apakšnodaļām. Darba mērķis ir izpētīt sieviešu sociālo lomu dažādību un to konstruēšanu latviešu trīsdesmito gadu romānos laikmeta, dzimtes un feminisma ideju kontekstā.Darba gaitā izpētīts, ka sievietes sociālās lomas romānos visbiežāk konstruē vīrieši, paužot tādus uzstādījumus un uzskatus, lai sievieti pakļautu vīrieša varas dominancei un viņas lomu uzdevums būtu vīrieša ērtību apmierināšana, tādējādi romāni atzīstami par patriarhālās sociālās realitātes atspoguļotājiem. Romānos uzskatus par sievieti un uzstādījumus tās sociālajām lomām veido dzimumu izpratne kā noteicošā kategorija cilvēka uzvedībai, būtībai un vērtībai.",0
1347,I. Lukaša proza Latvijas presē 20. gadsimta 20. gados.,"Darbs ir veltīts I. Lukaša 20. gadsimta 20. gados Latvijas presē publicētās prozas izpētei. Pētījuma mērķis ir I. Lukaša Latvijas presē publicētās prozas iezīmīgo īpašību noteikšana. Lai sasniegtu šo mērķi, autors izmantoja analītiskās un kvantitatīvās, kā arī salīdzinošās analīzes metodes.Darbs sastāv no trijām nodaļām. Pirmā nodaļā tiek pētīta I. Lukaša sadarbība ar Latvijas galvenajiem 1920. gados funkcionējošajiem izdevumiem. Otrajā nodaļā ir apskatīta zinātniskā literatūra, kas veltīta Ivana Lukaša Latvijas laikrakstu prozas izpētei. Trešajā nodaļā tika veikts Ivana Lukaša Rīgas prozas vispārīgais raksturojums un analizētas rakstnieka Latvijas perioda prozas mākslinieciskās īpašības.Darbs var ieinteresēt Ivana Lukaša un krievu trimdas rakstnieku daiļrades pētniekus, kā arī Latvijas periodisko izdevumu pētniekus.",0
1348,Priekšstati par mēnesi latviešu foklorā,"Bakalaura darbā veikts ieskats latviešu folkloras materiālā, kas ietver informāciju par mēnesi tā daudzveidīgajās pozīcijās. Pētījuma mērķis ir sistematizēt mēness funkcijas folkloras materiālos, kā arī aptvert mēness kopējo priekšstatu. Izpratne par mēnesi diahroniskajā aspektā ir daudzveidīga, valodas lietojumā izmantojot mēness leksēmu gan sieviešu, gan vīriešu dzimtē, taču mēness parādīšanās sieviešu dzimtē ir bijusi izolēta parādība. Pētot tautas daiļrades elementus darbā tiek izvirzītas dažādas mēness funkcijas, debesu objektam parādoties kā cilvēku nakts sargam, karā gājēju palīgam, gaismas devējam, zvaigžņu pārskaitītājam un debesu kāzu dalībniekam. Mēness savukārt parādās ne tikai kā mitoloģiskais precinieks (visbiežāk tieši saules), bet arī kā gredzenu mijējs vai saules piekrāpējs. Mēness un saules kopsakarā dainās šie divi objekti rodami gan kā saticīgi tēli, gan kā savstarpēji konfliktējoši elementi.Darbības, kas ietekmē cilvēku pasauli tiek pakārtotas mēness fāžu ciklam, lai gūtu maksimālo labumu sev vai tieši pretēji – kaitētu citiem. Mēness fāžu maiņas īpaši ietekmējušas zemnieciskās darbības (sēšanu, pļaušanu, novākšanu), kas spilgti redzams latviešu tautas ticējumos.",0
1349,Leksikas izmaiņas lietuviešu-latviešu vārdnīcās (19.–21.gs.),"Maģistra darba tēma: Leksikas izmaiņas lietuviešu–latviešu vārdnīcās (19. – 21. gs.). Darbā analizēta leksika četrās lietuviešu–latviešu vārdnīcās – „Lietuviešu–latviešu–poļu–krievu vārdnīcā“ (1894), „Lietuviešu–latviešu vārdnīcā“ (1929), „Lietuviešu–latviešu vārdnīcā“ (1964) un „Lietuviešu–latviešu vārdnīcā“ (1995). Maģistra darbs ir izstrādāts ar mērķi salīdzināt lietviešu–latviešu vārdnīcās, kas izdotas no 1894. līdz 1995. g., iekļautos šķirkļa vārdus, ieskaitot arī ligzdās dotos pamatvārdus, kas sākas ar burtu l, lai varētu redzēt kā mainās lietuviešu valodas leksika vēsturiski dažādos laika periodos.Rezultātā – vārdnīcās ir pievienoti aizguvumi, atvasinājumi ar izskaņām, galotnēm un salikteņi. No vārdnīcām ir izņemti arhaismi un historismi.Darbs sastāv no 6 nodaļām. Darbā ietverti vizuālie materiāli (diagrammas, tabulas).",0
1350,Nabadzības apzīmējumi angļu valodā,"Bakalaura darba “Nabadzības apzīmējumi angļu valodā” mērķis ir izpētīt nabadzības apzīmējumus angļu valodā izcelsmi, īpašu uzmanību pievēršot to izcelsmei un lietojumam.  Pētījuma teorētiskajā daļā sniegts ieskats etimoloģijas zinātnē un vārddarināšanas pamatprincipos, kā arī vārda un termina savstarpējā saistībā.  Empīriskajā pētījumā izskatīta arī ar nabadzību saistītā terminoloģija, kas parādījusies 20. gadsimtā un lietota ES un ANO dokumentos.  Pētījums parāda, ka lielākā daļa no angļu valodā lietotajiem nabadzības apzīmējumiem ir aizgūti no franču un latīņu valodām laika posmā no divpadsmitā līdz astoņpadsmitajam gadsimtam sabiedrības ekonomiskās attīstības rezultātā. Šobrīd jauni nabadzību raksturojoši termini atklāj mainīgās tendences ekonomikā un politikā.",0
1351,Darbības vārdi ar postpozīcijām rakstos par tirgvedību,"Pētījums balstīts uz bieži apspriestu, taču dažādi formulētu angļu valodas sfēru par darbībasvārdiem ar postpozīcijām tiešsaistes rakstos par tirgvedību.Darba mērķis ir noteikt darbības vārda ar postpozīcijām veidus un izpētīt to lietojumu rakstospar tirgvedību no četriem britu un amerikāņu periodiskajiem izdevumiem. Pētījumāizmantota gan kvantitatīvā, gan kvalitatīvā pētījumu metode.Pētījums atklāj, ka tiešsaistes rakstos saistībā ar tirgvedību biežāk sastopami pārejošie jebtransitīvie darbības vārdi ar postpozīcijām nekā nepārejošie jeb intransitīvie. Visbiežāktirgvedības rakstos tiek lietoti transitīvi atdalāmi darbības vārdi ar postpozīcijām. Pētījumāiegūtie rezultāti atklāj, ka britu raksti par tirgvedību izmanto darbības vārdus ar postpozīcijāmbiežāk nekā amerikāņu raksti. Savukārt, amerikāņu raksti lieto neformālāku valodu kā brituraksti.",0
1352,Pļaviņu izloksnes apraksts,"Bakalaura darba nosaukums ir „Pļaviņu izloksnes apraksts”. Darbā pētīta viena no augšzemnieku dialekta nedziļajām sēliskajām izloksnēm – Pļaviņu izloksne. Darba mērķis ir aprakstīt mūsdienu Pļaviņu izloksnes raksturīgākās īpatnības, salīdzinot ar agrākiem tās pētījumiem. Izloksnes apraksta izveidei izmantoti audio materiāli, ko darba autore ieguvusi laikā no 2014. gada rudens līdz 2015. gada pavasarim. Tekstu ieraksti atšifrēti fonētiskajā transkripcijā. Apraksts veidots latviešu dialektoloģijai tradicionālajā sistēmā. Darbā ietilpst teorētisks pārskats par Pļaviņu novadu, iepriekšējiem pētījumiem par Pļaviņu izloksni. Praktiskajā daļā aprakstītas raksturīgākās izloksnes fonētiskās, morfoloģiskās un leksiskās īpatnības, kādas tās saklausāmas mūsdienās.",0
1353,Nelokāmā divdabja ar -ot(-ies) semantika un sintaktiskais lietojums,"Bakalaura darba ""Nelokāmā divdabja ar -ot(-ies) semantika un sintaktiskais lietojums"" mērķis ir izpētīt šī divdabja semantiku un sintaktisko lietojumu publicistikā, īpašu uzmanību pievēršot sintaktiskajām konstrukcijām, kurās divdabis lietots. Tika ekscerpēts aptuveni 400 piemēru ar šī divdabja lietojumu. Darba teorētisko pamatu pārsvarā sastāda informācija no latviešu valodas gramatikām. Darbā veltīta viena nodaļa tam, lai aprakstītu visus atrastos veidus, kā nosaukts divdabja izteiktās darbības darītājs, un viena nodaļa iespējamajām sintaktiskajām attieksmēm, ko veido šis divdabis attiecībā pret teikumu. Sistematizēti iespējamie darītāja izteikšanas paņēmieni kā arī jēdzieniskās attieksmes, ko veido divdabis attiecībā pret pārējo teikumu.",0
1354,Vietvārdi Smiltenes novadā,"Bakalaura darba temats ir ""Vietvārdi Smiltenes novadā"". Darba mērķis ir apkopot un sistematizēt apdzīvoto un neapdzīvoto vietu nosaukumus Smiltenes novadā. Darbā noskaidrota vietvārdu cilme un rašanās.Bakalaura darbā pētīti Smiltenes novada vietvārdi – pilsētu, ciemu, ezeru, dīķu, upju, kalnu, purvu, pļavu un pilskalnu nosaukumi. Darbā analizēti 185 autores savākti vietvārdi Smiltenes novadā, tie visi ir sastopami arī citos avotos. Analizējamais materiāls ir salīdzināts ar J. Endzelīna, J. Kavaca vietvārdu vākumiem, kā arī vietvārdu vārdnīcas un vietvārdu datubāzes datiem. Darbā sniegta vietvārdu etimoloģiskā analīze. Pielikumā pievienota Smiltenes novada karte.",0
1355,Japānas sabiedrības straujā novecošanās un šīs problēmas risināšanas metodes,"Kā zināms, mūsdienu Japānā ir viens no zemākajiem dzimstības līmeņiem pasaulē. Saskaņā ar 2014. gada septembrī publicētiem datiem, 33% Japānas iedzīvotāju ir vecuma grupā virs sešdesmit gadiem. Prognozes liecina, ka nākamajos piecdesmit gados veco ļaužu īpatsvars attiecībā pret bērniem un darbspējas vecumā esošajiem cilvēkiem turpinās pieaugt, kas to padara par ļoti nopietnu problēmu Japānas valsts turpmākā, sekmīgā funkcionēšanā. Lai ar to cīnītos tiek izstrādātas dažādas metodes, no kurām dažas tiks apskatītas šajā bakalaura darbā.Bakalaura darbs ir veltīts Japānas sabiedrības novecošanās problēmas izpētei. Galvenie mērķi ir apzināt šīs parādības iemeslus, no tās izrietošās sekas kā arī aplūkot Japānas valdības veiktos pasākumus tās mazināšanai un izdarīt secinājumus par šo darbību efektivitāti.",0
1356,Zelta un naudas mītiskie un sociālpsiholoģiskie aspekti A. Upīša romānos līdz 1914. gadam,"Bakalaura darba „Zelta un naudas mītiskie un sociālpsiholoģiskie aspekti A. Upīša romānos līdz 1914. gadam” izpētes objekts ir zelta un naudas ietekmju funkcionēšanas veidi romānu — „Jauni avoti”, „Sieviete”, „Zīda tīklā” un „Zelts” varoņu apziņā. Pētījumā iezīmēta naudas/zelta motīva aktualitāte literārajos darbos gan Eiropas, gan latviešu literatūrā līdz 20. gs. Ar zelta tēlu A. Upīts tiecas atklāt tā negatīvās izpausmes sociālajā vidē, uzsverot to neizbēgamību kapitālistiskajā sabiedrībā. Darbā tiek akcentēts, ka zeltam tāpat kā latviešu folklorā, arī romānos tiek piešķirta sakrāla vērtība, turklāt bagātība kapitālistiskajā sabiedrībā tiek attēlota kā augstākā sasniedzamā pakāpe. Pētījuma teorētiskajā daļā tiek raksturotas zelta un naudas mitoloģiskās funkcijas, kā arī tiek aplūkota bagātība sociālpsiholoģiskā aspektā, savukārt praktisko daļu veido romānu analīze mītiskā un sociālpsiholoģiskā aspektā.",0
1357,Angļu valodas mācīšanas stratēģijas un paņēmieni,"Šajā pētījumā tiek aplūkots angļu valodas apgūšanas un pasniegšanas aktivitātāšu un stratēģiju pielietojuma nozīmīgums bērniem, kuri apgūst angļu valodu kā svešvalodu. Pētījuma mērķis ir analizēt angļu valodas skaņu uztveri, pēc Tabor (1997) stratēģiju un aktivitāšu pielietošanas struktūras, bērniem, vecumā no trīs līdz sešiem gadiem, angļu valodas nodarbības laikā. Pētījuma teorētiskā daļa tiek balstīta uz Ames un Haber (1976), kā arī, Hutchcroft, (1981), Crystal, D. (2005), Hoff un Shatz (2007), Zsiga (2013), Kalnbērziņa (2012), Rowland (2014) un Giegerich (1992), Tabor (1997) un citiem autoriem. Praktiskās daļas mijiedarbības analīze ir balstīta uz Rowland (2014) un Crystal (2005) izstrādātajām teorijām. Pētījuma rezultāti pierāda, ka stratēģijas un aktivitātes, kuras tika pielietotas nodarbības laikā, būtu jāmaina, lai uzlabotu skaņas producēšanu. Varam secināt, ka valodas mācīšanai ir jābūt individuālākai, lai sasniegtu precīzu skaņu lietojumu.",0
1358,Radošais mācīšanas/mācīšanās stils angļu valodas pasniegšanā,"Šis Bakalaura darbsizmeklē radošuma pielietošanas nozīmi angļu valodas pasniegšanā. Šī darba mērķis ir izzināt radošos valodas mācīšanas paņēmienus un novērot kā tie tiek pielietoti vairākās angļu valodas nodarbībās. Pētījumā tika izmantotas tādas metodes kā teorētiskā un gadījuma izpēte. Lai pierādītu mērķi, tika pielietota metodiskās triangulācijas metode – šī darba autors novēroja trīs trešās klases angļu valodas nodarbības no dažādām skolām, kā vadlīnijas izmantojot paša autora veidotu nodarbību novērtējuma lapu, un, pēc nodarbībām, skolnieki aizpildīja aptaujas lapu, kas sniedza viņiem iespēju izpaust savas domas, grūtības un vēlmes attiecībā uz angļu valodas nodarbībām. Beidzot pētījumu, šī Bakalaura darba autors ir nonācis pie secinājumiem, ka radošās mācīšanas tehnikas ir vērtīgasangļu valodas pasniegšanā un būtu noderīgi tās pielietot angļu valodas nodarbībās. Atslēgas vārdi: radošums, radošums angļu valodas pasniegšanā, radošais mācīšanas stils, radošās mācīšanas tehnikas, spēles angļu valodas pasniegšanā, mēdiji angļu valodas pasniegšanā, stāstīšana angļu valodas pasniegšanā, drāmas paņēmiens angļu valodas pasniegšanā.",0
1359,Svētais mēnesis Ramadāns musulmaņu dzīvē,"Bakalaura darbā „Svētais mēnesis Ramadāns musulmaņu dzīvē” tiek raksturotsmusulmaņu devītais mēnesis – ramadāns, tā tradīcijas un norise. Bakalaura darba mērķis –raksturot svēto mēnesi ramadānu musulmaņu dzīvē. Balstoties uz izvirzīto mērķi, atbilstošikatrai darba nodaļai ir izvirzīti uzdevumi - izpētīt ramadāna un Korāna saistību, raksturotramadāna gavēni, kā arī apskatīt ramadāna ietekmi uz musulmaņu dzīvi.Darbs satur 43 lapu, 2 attēli, 2 tabulas. Pētījuma ietvaros tika izpētīti islāma svētiereliģiskie raksti (Korāns), kas ietver svarīgākos ticības un rituālu aprakstus, kā arī izmantotasun raksturotas esošās zinātniskas un teorijas atziņas.",0
1360,Klasiskie retorikas līdzekļi iedarbīgā mūsdienu publiskā runā,"Šī bakalaura darba tēma ir „Klasiskie retorikas līdzekļi iedarbīgā mūsdienu publiskā runā”. Veicot šo pētījumu, darba autore, pirmkārt, vēlas noskaidrot, vai tie retoriskie līdzekļi, kurus atklājuši tādi antīkie retorikas pētnieki kā Aristotelis, Cicerons un Kvintiliāns, joprojām ir aktuāli mūsdienās un, otrkārt, pievērst uzmanību šo instrumentu lietojuma biežumam pārliecinošā mūsdienu publiskā runā. Izmantotās pētījuma metodes ir apkopojoša analīze teorētiskajā daļā un diskursa kvalitatīva analīze empīriskajā daļā. Pētījuma rezultāti parāda, ka klasiskie retorikas līdzekļi joprojām ir piemērojami mūsdienu runām, un, lai pārliecinātu klausītājus, tie tiek bieži pielietoti mūsdienās.",0
1361,Metaforu lietojums komunikācijā sociālajos tīklos,"Darba nosaukums „Metaforu lietojums komunikācijā sociālajos tīklos”. Darbā analizēts un skaidrots metaforu lietojums dabiskā saziņā sociālajos tīklos. Darba galvenais mērķis analizēt un izzināt metaforu, kā domu izteikšanas līdzekli, valodas lietotāju dabiskā saziņā sociālajos tīklos. Minētā mērķa īstenošanai izvirzīti vairāki uzvedumi, piemēram, noskaidrot metaforas un sarunvalodas saistību, izprast un skaidrot valodas metaforas nozīmi, izzināt kognitīvās lingvistikas nostādnes un, protams, apkopot un analizēt ekscerpēto materiālu kopumu.Metafora nav tikai vienkāršs runas izteikšanas līdzeklis, bet gan viena no cilvēka iztēles, valodas jaunrades iespējām. Metaforu rašanās valodā un runā ir balstīta cilvēka iepriekšējā pieredzē, savā būtībā tā ir nevalodiska parādība. Gala rezultātā, sarunvalodā veidojas jaunas vārdu nozīmes – semantiskās pārvirzes, un tās valodā atklāj neizsmeļamus nozīmes krājumus.",0
1362,Korpusa pierādījumi par vārdu savienojuma šabloniem loģistikas angļu valodā,"Bakalaura darba mērķis ir atrast vārdu savienojumu paraugus loģistikas tekstos.Par šo specifisko jomu vēl nav veikti pētījumi, tāpēc arī nav atrodami konkrēti materiāli un informācija par pētāmo tēmu.Pētījums par angļu valodas lietojumu loģistikā ir balstīts uz atslēgas vārdiem un to parādīšanos kopā ar citiem vārdiem pēdējo gadu loģistikas tekstos.Pētījuma mērķis bija noskaidrot kādi loģistikas vārdu savienojumi un to struktūra visbiežāk tiek lietoti speciālajos angļu valodas loģistikas korpusos. Turklāt, pētījuma mērķis bija noteikt vai vārdu savienojumi, kas tiek lietoti izvēlētajos tekstos, tiek piedāvāti arī grāmatā ‘Angļu valoda loģistikai’.Izvēlētā pētījuma metode ir vārdu savienojumi-via-konkordance, kas tieka pielietota 75 000 vārdu lielā korpusā, kas iekļauj arī nesenākos loģistikas tekstus no 2011.gada līdz 2014.gadam. Pētījuma rezultāti atklāja, ka visvairāk lietotie divu vārdu savienojumi izvēlētajā korpusā ir loģistikas pārskats, nozares izpēte, dzelzceļa kravu pārvadājumi. Vienas no biežāk lietotajām shēmām, kas ir atrodamas korpusos ir lietvārds+ lietvārds. Pētījuma rezultāti atklāja kādi vārdu savienojumu šabloni, ir īpaši tiek lietoti loģistikas jomā.Pētījuma rezultāti, tomēr, tikai daļēji teorētisko pieņēmumu, ka angļu valoda loģistikai sastāv no ievērojama skaita īpašiem vārdiem, kā arī vārdiem, kas parādās kopā ar citiem vārdiem. Viens no iemesliem tam ir tas, ka daži vārdu savienojumi, kas atrodami loģistikas tekstos tiek lietoti arī citās jomās, piemēram darījumā sfērā.Tomēr pētījuma rezultāti pierāda cik svarīga ir vārdu savienojumu  apmācība un mācīšanās, jo  tas palīdz uzlabot zīnašanu līmeni cilvēkiem, kas darbojas loģistikas nozarē.",0
1364,Konceptuālās metaforas lietojums rakstos par akciju biržas tirgu,"Šī bakalaura darba mērķis ir izpētīt konceptuālo metaforu lietošanu finanšu diskursā, un tieši rakstos par akciju biržas tirgu. Raksti tika izvēlēti no diviem interneta avotiem: The Economist un NewYork Times. Darba teorētiskajā daļā sniegts literatūras pārskats par tēlainu valodu, metaforu un žurnālistikas stilu. Empīriskā daļa ir balstīta uz kvalitatīvu un kvantitatīvu konceptuālo metaforu analīzi, izmantojot Lakofa (Lakoff) un Džonsona (Johnson) teoriju un Pragglejaz Group modeli. Kvalitatīvajā analīzē galvenais uzsvars ir uzkonceptuālo metaforu veidiem un avota domēniem. Rezultāti liecina, ka izvēlētajos rakstos atrodamas dažāda veida konceptuālās metaforas ar visbiežāk lietotajiem avota domēniem: kustība, karš, cilvēks, dzīvnieks.",0
1365,Donnas Tartas „Dadzītis” kā 21. gadsimta izaugsmes romāns,"Maģistra darba tēma ir Donnas Tartas Dadzītis kā 21. gadsmita izaugsmes romāns. Darba mērķis ir analizēt Tartas romānu balstoties uz izaugsmes romāna iezīmēm, lai atklātu, kā romāns atbilst noteiktā žanra prasībām, kā arī kādas tradicionālās žanra iezīmes autore ir saglabājusi un kādas izmainījusi, lai stāsts labāk atbilstu mūsdienu situācijai. Pētījuma rezultāti atklāja, ka, lai gan Donna Tarta ir sekojusi izaugsmes romānu tradīcijām rakstot romānu, autore ir izmainījusi dažus elementus un to pielietojumu. Šādas izmaiņas ne tikai padarījušas darbu aktuālāku 21. gadsimtam un interesantāku lasītājiem, bet arī ļāvušas Tartai atsvaidzināt klasisko žanru.",0
1366,Metaliterārais vēstījums romānā „Džentelmeņa Tristrama Šendija dzīve un uzskati” un tā ekranizācija,"Maģistra darbā „Metaliterārais vēstījums romānā Džentlmeņa Tristrama Šendija dzīve un uzskati un tā ekranizācijā” ir veikts Lorensa Sterna literārā pirmavota un Maikla Vinterbotoma adaptācijas Tristrams Šendijs: stāsts par gaili un bulli metanaratīvu salīdzinājums. Darba mērķis ir atainot filmas un romāna metanaratīva aspektus un noteikt paņēmienus, kādi ir izmantoti metanaratīvu tekstā adaptējot romāna ekranizācijā. Teorētiskajā daļā ir sniegts izskaidrojums tādiem konceptiem kā metaliterārais un filmu naratīvs, fokalizācija, metaizācijas apstākļi, kā arī metatekstualitātes un metadaptāciju aspekti, kuri ir aktuāli analizējot Tristramu Šendiju. Empīriskajā daļā ir sniegtas atbildes uz pētījuma jautājumiem un tā atklāj, kā Sterna loģiskās hiperonīmijas, analoģijas un attālināšanas paņēmieni Tristrama metatekstuālajos komentāros ‘grāmatā par grāmatas rakstīšanu’ tika ekranizēti ar medialitātes, transmedialitātes un intermedialitātes palīdzību, kā arī ieviešot izmaiņas personāžu fokalizācijā, līdz ar to pārveidojot Lorensa Sterna naratīvu par ‘filmu par filmas filmēšanu’ un saglabājot tā pašrefleksivitāti.",0
1367,Homēra un A. Bariko „Homērs. Īliāda”: vēstītājs un vēstījums,"Bakalaura darba tēma ir Homēra un A.Bariko Homērs.Īliāda: vēstītājs unvēstījums.Bakalaura darba mērķis ir izpētīt vēstītāju un vēstījumu Homēra eposā Īliādaun A.Bariko Homērs.ĪliādaVēstītājs un vēstījums darbā tika analizēti, sākot ar vēstītāja un vēstījumajēdzienu aplūkošanu gan no mūsdienu literatūrzinātnes, gan no antīkās literatūrasavotiem. Teorētiskajā daļā ir atseviška nodaļa par antīkā eposa iezīmēm. Darbaprakstiskajās daļas ietvaros tiek veikta fragmentu atlase un analīze, kas raksturovēstītāju un vēstījumu Homēra eposā Īliāda un Aleksandro Bariko romānāHomērs.Īliāda. No atlasītajiem fragmentiem tiek aplūkots kopīgais un atšķirīgais abosdarbos. Darba gaitā tiek izpētīts, kā eposā un romāna funkcionē vēstītājs un vēstījums.Izpētes procesā tika atklāts, ka vēstītājs un vēstījums var mainīties, atkarībā no tā, koautors vēlas vēstīt.",0
1368,Naturālisma iezīmes Ovidija darbā Metamorfozes,"Bakalaura darba tēma ir Naturālisma iezīmes Ovidija darbā Metamorfozes. Bakalaura darba mērķis ir izpētīt, kāda nozīme ir naturālismam Ovidija poēmas Metamorfozes mākslinieciskajā veidojumā. Darbā tiek analizētas konkrētas epizodes, kurās jaušamas naturālisma iezīmes un tā funkcijas poēmā kopumā. Teorētiskā daļa, kas sastāv no divām nodaļām, tiek balstīta uz pieejamo zinātnisko un teorētisko literatūru, ar kuras palīdzību tiek noskaidrots naturālisma jēdziens un tam raksturīgās iezīmes. Praktiskā daļa tiek iedalīta divās galvenajās nodaļās un divās apakšnodaļās, kurās tiek pētīta naturālisma funkcija poēmā. Tiek secināts, ka ar naturālistiskiem aprakstiem, Ovidijs pauž savu viedokli par pasaulē notiekošo kārtību un, izmantojot naturālistiskus lietu un notikumu aprakstus, pietuvina lasītājus realitātei.",0
1369,Iedarbīgas komunikācijas principi lietišķajās prezentācijās,"Efektīvas biznesa prezentācijas var veicināt uzņēmuma izaugsmi. Lai nodrošinātu iedarbīgu komunikāciju prezentācijās, ir jāievēro vairāki principi. Tādēļ pētījumā tiek iekļauta ne tikai teorija, bet arī zināšanas un praktiski piemēri no dzīves. Pētījuma mērķis ir noteikt iedarbīgas komunikācijas principu atbilstību pielietojumā praksē. Pētījumā tiek pētīta teorija un izmantota kvalitatīvās pētniecības metode, kas iekļauj intervijas un vērojumu ar kvantitatīvās pētniecības metodes elementiem. Pēc pētījuma tiek secināts, ka iedarbīgu komunikācijas procesu biznesa prezentācijās nodrošina iedarbīga valoda, pareiza runas uzbūve, runātāja ķermeņa valoda, vizuālais tēls un vizuālie uzskates materiāli. Tomēr pastāv arī vairāki citi svarīgi principi tālākai izpētei.",0
1370,Uz darbību orientētā pieeja un pragmatikas teorijas svešvalodu mācīšanā: franču valodas piemērs,"Pētījuma temats ir svešvalodu didaktika un tā mērķis ir izvērtēt uz darbību orietētās-pragmatiskās pieejas efektivitāti skolas vidē. Pētījumā tiek noskaidrots, vai uz darbību orientētā-pragmatiskā pieeja var attīstīt skolēnu runas prasmes franču valodā un valodas izpratni. Pieeja sastāv no pragmatikas teoriju, komunikatīvās pieejas, un uz darbību orientētās pieejas elementiem. Pirmo divu nodaļu saturs sastāda pieejas teorētisko pamatu un trešajā nodaļā ir izklāstīta pētījuma empīriskā daļa, kurā ietilpst piezīmes par situāciju svešvalodas didaktikā un franču valodas kā svešvalodas mācīšanā Latvijā, uz darbību orientētās-pragmatiskās pieejas apskats, un pārskats par pieejas izmantošanas – skolā organizētu eksperimentālo nodarbību – rezultātiem. Eksperimentālo nodarbību rezultāti ir kopumā pozitīvi, kas apstiprina pētījuma sākumā izvirzīto hipotēzi.",0
1371,Amor leksiski semantiskais lauks: Horācija un Katulla tekstu salīdzinoša analīze,"Bakalaura darba “Amor leksiski semantiskais lauks: Horācija un Katulla tekstu salīdzinoša analīze” būtība ir noskaidrot abu romiešu dzejnieku mīlas leksiku, bet mērķis ir izpētīt, aprakstīt un salīdzinoši analizēt amor leksiski semantiskos laukus Horācija Odās un Katulla dzejoļos.Teorētiskajā daļā apskatīts nozīmes jēdziens, galvenie semantikas jautājumi un leksiski semantiskā lauka teorija. Praktiskā daļa balstīta uz kontekstuālo analīzi. No piemērotajiem 90 abu autoru dzejoļiem atrasti 283 amor leksiski semantiskā lauka elementi – tiešā un pārnestā nozīmē lietoti vārdi, to savienojumi. Amor leksika iekļaujas šādos motīvos: vara, uguns, daba, dievības un laika ritums. Secināts, ka Katulla dzeja ir psiholoģiski dziļāka un ekspresīvāka, bet Horācijs vairāk pievēršas mitoloģiskiem sižetiem, mīlas motīvu izmantojot kā ilustratīvu līdzekli.",0
1372,Eidos un idea Platona vēlīnajos dialogos,"Bakalaura darbā tiek pētītas eidos un idea nozīmes Platona vēlīnajos dialogos Kratils un Teaitēts, kā arī Valsts (I – III grāmata). Darba autores izsaka pieņēmumu, ka nozīme ir lietojums, tādejādi eidos un idea nozīmju noskaidrošanai būtisks ir eidos un idea lietojums, kas ir atkarīgs no konteksta. Izmantojot šo pieņēmumu bakalaura darbā cenšas parādīt, ka Platona vēlīnajos dialogos Teaitēts un Kratils, ka arī Valsts (I– III grāmata) gan vārdam eidos, gan vārdam idea ir vairākas nozīmes, kas noteiktos kontekstos pārklājās.Kopumā izpētītajos dialogos eidos parādās 43 reizes, bet idea parādās tikai 14 reizes, kas trīs reizes mazāk nekā eidos. Analizējot atlasītos orģinālteksta fragmentus, autore secina, ka gan eidos, gan idea ir kopīgas nozīmes, tādas kā veids un veidols dialogā Teiatēts, un forma - dialogos Kratils un Valsts.",0
1373,Cilvēka anatomiju apzīmējošā leksika Homēra eposā Īliada,"Bakalaura darba Cilvēka anatomiju apzīmējošā leksika Homēra eposā „Īliada” mērķis ir eposa ietvaros izpētīt cilvēka anatomiju apzīmējošo vārdu krājumu un izvērtēt tā nozīmi kontekstu dažādībā. Tiek izvirzīti uzdevumi apzināt pieejamo zinātnisko literatūru, analizēt Homēra eposa oriģināltekstu un tulkojumus, pievēršot uzmanību darba mērķim atbilstošajai leksikai. Pētot cilvēka anatomiju apzīmējošo leksēmu nozīmi un veidojot to klasifikāciju, tiek izmantotas aprakstošā, statistiskā, kontekstuālā un salīdzināšanas metodes.Secināts, ka Homēra Īliada ir leksiski daudznozīmīgs cilvēka anatomijas izziņas avots. Formulēts atzinums, ka iespējams izdalīt loģiskas leksikas apakšsistēmas ar vienojošu jēdzienisko saturu. Tiek rezumēts, ka cilvēka anatomiju apzīmējošo vārdu leksiski semantiskie varianti spēj atspoguļot Homēra eposa emocionālo vēstījumu.",0
1374,Komēdijas žanra tradīcija Teokrita idillēs,"Hellēnisma laikā veidojās jauns žanrs - literārā bukolika. Tas ir hellēnisma laiks, kad viena no galvenajām literatūras tendencēm ir tieksme pēc oriģinalitātes, no kā izriet novitāšu meklējumi, it sevišķi senu žanru un senu tēmu neierasts pasniegums. Dzejnieks Teokrits izvēlas savu ceļu, apvienojot senu folkloras žanru – folkloristisko bukoliku – ar nesen radušos literatūras žanru – jaunatisko komēdiju. Bakalaura darba mērķis ir saskatīt jaunatiskās komēdijas ietekmi Teokrita bukolikās, aizgūtos tēlus un motīvus. Darba gaitā svarīgi būs apskatīt aspektus, kā komēdijas žanrs sasaucas ar Teokrita idillēm, kas kopīgs.Bakalaura darbs ir veidots no trīs nodaļām. Pirmajā nodaļā skatīts dzejnieks Teokrits hellēnisma literatūras kontekstā. Otrā daļa ir veltīta Teokrita bukoliku izcelsmes un ietekmes avotiem. Trešajā nodaļā plašāk iztirzāti jaunatiskās komēdijas elementi Teokrita bukolikās. Bakalaura darba secinājumi izriet no praktiskajā daļā sasniegtajiem mērķiem. Teokrita bukolikās ir saskatāmas jaunatiskās komēdijas iezīmes. Kā tēlos, tā arī motīvos parādās komēdijas elementi. Darba gaitā autore secināja, ka Teokrita darbos redzami tēlu un motīvu analogi, tēli, kuri saskatāmi arī Menandra darbos, un arī motīvi, kuri tad arī autoriem ir līdzīgi.",0
1375,Telpa un telpiskums vācu ekspresionisma filmās,"Bakalaura darbs „Īsta un fiktīva telpa vācu eksprisionisma filmā” ir veltīts režisora Frīdriha Vilhelma Murnau visā pasaulē pazīstamajai vācu eksprisionisma filmai „Nosferatu:šausmu simfonija”.   Darba mērķis ir parādīt,  kas šajā filmā ir patiess un balstās uz reāliem faktiem kā arī parādīt, kas ir pilnīga izdoma. Gan šobrīd, gan arī filmas tapšanas gados, šī tēma allaž bija aktuāla no tā skata punkta, ka auditoriju vienmēr ir piesaistījušas tēmas par visu mistisko, neizprotamo un nezināmo. Atvērts paliek jautājums :”Kur ir robeža starp īstenību un izdomu?”   Bakalaura darbā tiek dots ieskats par to, ko vispār nozīme termini „Telpa” un „Telpiskums”, kā arī kāda un cik nozīmīga loma tiem ir atvelēta gan literārajos darbos,gan filmās.   Analīzes gaitā tiek secināts, ka telpu, kurā risinās sižets ir teju tikpat svarīgs kā galveno varoņu izvēle. Auditorija izrāda lielāku interesi, ja filmas pamatā ir patiesi notikumi un sižeta norises vieta katrs, kurš grib var redzēt savām acīm.",0
1376,Labošanas paņēmienu efektivitāte valodu apguves procesā,"Fosilizācija otrās valodas apguvē ir aktuāla problēma, jo lielākā daļa cilvēku, kuri mācās svešvalodas, veido fosilizētas starpvalodas sistēmas, kā arī tādēļ, ka tās cēloņi joprojām nav skaidri. Šī pētījuma mēŗķis ir pārbaudīt labotāja lūgumu pēc paskaidrojumiem efektivitāti fosilizēto kļūdu labošanā. Autors veica gadījuma izpēti ar mērķi izlabot fosilizētās darbības vārdu formas, kuras tika izmantotas pagātnes laika veidošanā. Pētījuma rezultāti daļēji apstiprināja pētījuma hipotēzi, ka lūgumi pēc paskaidrojumiem sekmē darbības vārdu sistēmas attīstīšanos, kas rezultātā veicina pareizu formu lietojumu, jo pētījuma dalībnieks iemācījās patstāvīgi labot kļūdas, taču situācijās, kurās dalībnieks koncentrējās uz ziņas saturu, fosilizētās kļūdas atgriezās.",0
1377,Jutekliskās uztveres tematizācija Pētera Handkes stāstā „Senviktuāras kalna mācība”,"Bakalaura darbs ir veltīts tēmai „Jutekliskās uztveres tematizācija Pētera Handkes stāstā Senviktuāra kalna mācība”. Darba mērķis ir izmeklēt un aplūkot Pētera Handkes jutekliskās uztveres atspoguļojumu stāstā Senviktuāra kalna mācība. Darba uzdevums ir izpētīt rakstnieka Pētera Handkes personību un viņa slaveno tetraloģiju, it īpaši tetraloģijas otro daļu. Darbs ir sadalīts trijās nodaļās. Pirmajā nodaļā tiek apskatīts un visparēji raksturots jēdziens „mūsdienu literatūra”, kā arī tiek apskatīta tā laika politiskā un sabiedriskā situācija Vācijā un Austrijā. Papildus tiek apskatīta mūsdienu rakstnieku paaudze un Pēters Handke tiek prezentēts kā mūsdienu vācu rakstnieku paaudzes populārs pārstāvis.Otrā darba nodaļa ir veltīta Handkes četriem stāstiem, kas apvienoti tetraloģijā. Šajā nodaļā tiek aplūkota četru stāstu veidošanās situācija un tiek apskatīts stāstu satura kopsavilkums. Papildus tiek aplūkotas stāsta Senviktuāra kalna mācība ievadlapas.Pēc īsa tetraloģijas apraksta trešā darba nodaļa ir veltīta Pētera Handkes aprakstu īpatnībām – tiek analizēts rakstnieka jutekliskās uztveres īpašais atspoguļojums stāstā Senviktuāra kalna mācība. Papildus atsevišķi tiek aplūkota rakstnieka Handkes īpaša krāsu noteikšana un vietu nosaukšana.Bakalaura darba izstrādāšanai izmantotie materiāli ir norādīti literatūras sarakstā.",0
1378,Vēstījuma paņēmieni un tēlu raksturojums F. S. Ficdžeralda romānā „Lielais Getsbijs”,"Pētnieciskajā darbā tiek analizēta vēstījuma paņēmieni, kas izmatoti dažādu tēlu raksturojumam F.S. Ficdžeralda romānā ,,Lielais Getsbijs”. Teorētiskajā daļā ir veikts literatūras pārskats par naratoloģiju un tēlu raksturojumu. Praktiskā daļa tiek fokusēta uz F.S. Ficdžeralda romāna ,,Lielais Getsbijs” analīzi, iekļaujot stāstījuma tehniku, kas izmantota tēlu raksturojumam F.S. Ficdžeralda romānā ,,Lielais Getsbijs”. Darbu noslēdz secinājumi, kas ir balstīti uz teorētisko avotu un F.S.  Ficdžeralda romāna ,,Lielais Getsbijs” analīzi. Iegūtie dati dod iespēju atklāt nozīmīgus viedokļus par vēstījuma tehniku, kas pielietota tēlu raksturojumam modernajā literatūrā. Pētījuma rezultātus un secinājumus var izmantot studenti, kas rakstīs zinātniski pētniecisku darbu par šo tēmu.",0
1379,Metaforas akadēmisko grāmatu recenzijās,"Kaut arī metafora tiek pētīta jau gadsimtiem ilgi, nav veikta padziļināta izpēte metaforas lietojumam akadēmisko grāmatu recenzijās. Ņemot vērā konceptuālo pieeju metaforai, tika uzstādīts attiecīgs pētījuma mērķis – noteikt, kuri avota domēni akadēmisko grāmatu recenzijās ir izmantoti visvairāk. Pētījuma teorētiskajā daļā tiek aplūkoti vairāki metaforas aspekti, sevišķi konceptuālās (kognitīvās) metaforas teorija, konceptuālie domēni un avota domēni. Īsi izklāstītas akadēmisko grāmatu recenzijām raksturīgās žanra iezīmes, lai izprastu, kāda ir metaforas loma šajā žanrā. Empīriskais pētījums tika veikts, izmantojot kvalitatīvo pētījuma metodi, uz kuru var atsaukties kā Rich Feature Analysis (Bārtone, 2004: 57). Darba empīriskajā daļā atspoguļoti pētījuma rezultāti, kuru saturs balstās uz trīspadsmit avota domēnu analīzi, galvenajam analīzes aspektam esot konkrētībai. Pētījumā atklājies, ka avota domēns, kurš visvairāk izmantots akadēmisko grāmatu recenzijās, ir kustības un virziena avota domēns. Rezultāti, kas attiecas uz avota domēnu konkrētību, bija nepārliecinoši; tika atklāts, ka konkrētības uztvere ir cieši saistīta ar to, cik dziļi kāds fenomens ir iesakņojies mūsu domāšanā.",0
1380,No tēmas atkarīgs ciešamās kārtas lietojums angļu valodas korpusos,"Ir zināms, ka ciešamā kārta tiek bieži vien pielietota lietišķajā stilā, bet tā nav tik bieži sastopama mutvārdu saziņā, bet vai ciešamās kārtas lietojums var atšķirties atkarībā no tēmas? Bakalaura darbā tika analizēts ciešamās kārtas lietojums atkarībā no materiāliem, kas var tikt atrodami korpusos. Darba hipotēze ir tāda, ka dažādos tematos ciešamās kārtas lietojums atšķiras. Lai pārbaudītu izvirzīto hipotēzi un sasniegtu izvirzīto pētījuma mērķi, tika izpētīti rakstītie avoti un agrāk veikti pētījumi par ciešamo kārtu un tās lietojumu. Pētījuma praktiskajai daļai tika izvēlēti pieci darbības vārdi un tie tika sameklēti trīs dažādos angļu valodas korpusos, izmantojot tiešsaistes programmu Compleat Lexical Tutor un tika atlasīti un izpētīti programmas uzrādītie piemēri no korpusiem un tika aplūkota tēma, kādā ir tikusi pielietota ciešamā kārta un kādus piemērus uzrāda katrs no izvēlētajiem tekstu korpusiem. Lai gan daudzi faktori var noteikt ciešamās kārtas izvēli un lietojumu, pētījuma rezultāti liek secināt, ka arī dotais temats var ietekmēt ciešamās kārtas lietojumu.",0
1381,Smarža kā komunikācijas līdzeklis,"Bakalaura darbs „Smarža kā komunikācijas līdzeklis” ir veltīts smaržu uztveres jautājumiem un īpaši komunikācijai ar smaržu palīdzību. Šobrīd šī tēma ir viena no jaunākajām mūsdienu zinātnē, bet pasaules literatūrā jau no seniem laikiem tā spēlēja nozīmīgu lomu. Darba mērķis ir parādīt smaržu kā komunikācijas līdzekli, izpētīt tās ietekmi uz cilvēka organismu un klasificēt komunikācijas ar smaržas palīdzību veidus. Bakalaura darbs balstās uz nozīmīgiem literāriem darbiem, tādu autoru kā Patriks Zīskinds, Frīdrihs Nīče, Joris-Karl Huysmans, Oskars Vailds , Tomass Manns . Bakalaura darbs sniedz pārskatu par unikālām smaržas īpašībām, kā no zinātniska viedokļa, tā arī no sociālās perspektīvas.",0
1382,Piecas ikdienas rituālās lūgšanas islāmā (Salāt al-maktūbā),"Bakalaura darbā tiek aplūkotas piecas ikdienas rituālās lūgšanas islāmā (salāt al-maktūba).Pētījuma mērķi ir noskaidrot piecu ikdienas rituālo lūgšanu pamatbūtību islāmā, to vēsturisko attīstību un izcelsmi, obligāto saturu un praktisko izpildi.Uzdevumi izvirzīto mērķu sasniegšanai ir klasisko islāma tekstu – Korāna un Sunnas analīze, galvenokārt pievēršoties detalizētakam salāt elementu raksturojumam.Tiek parādītas zināmas līdzības un atšķirības ar citām reliģijām, kas pastāvēja islāma rašanās un attīstības laikā.",0
1383,Modernizācijas ietekme uz japāņu sabiedrību Džuničiro Taņidzaki daiļradē,"Latvijas Universitātes Humanitāro zinātņu fakultātes Āzijas studiju nodaļas studentes Edītes Zīvertes izstrādātā bakalaura darba nosaukums ir “Modernizācijas ietekme uz Japāņu sabiedrību Džuničirō Taņidzaki daiļradē”.Šī darbs sevī ietver Džuničirō Taņidzaki daiļrades analīzes rezultātā izsecinātus kopīgos aspektus, kuri parāda Taņidzaki izpratni par Japānas modernizācijas ietekmi uz tās sabiedrību, kā arī salīdzinājumu starp tradicionālo un moderno sabiedrību.Džuničirō Taņidzaki darbi, kuri ir rakstīti vatakuši šōsecu – autobiogrāfisko romānu žanrā, var tikt uzskatīti par sabiedrības pārstāvja komentāru par sabiedrībā novērojamajām pārmaiņām, kas ir krasi atšķirīgs informācijas ieguves veids, ja to salīdzina ar masu medijiem. Sabiedrības pētīšana caur tās subjektu skatu punktu vari tikt uzskatīta par mūsdienām raksturīgu savdabīgu fenomenu.Darba izvirzītais mērķis ir iepazīšanās ar Džuničirō Taņidzaki daiļradi un tajā atspoguļoti sabiedrību, kā arī izsecināt vai pēc rakstnieka domām Japānas modernizācijai ir labvēlīga vai kaitīga ietekme uz Japānas sabiedrību.Darba galvenie secinājumi ir: Džuničirō Taņidzaki daiļradē attēlotā sabiedrība nesastāv no krasi kontrastējošas tradicionālās un modernās sabiedrības daļām, tā ir abu šo daļu mijiedarbības rezultāts; pēc Džuničirō Taņidzaki domām, liela daļa Japānas sabiedrības modernisma ietekmē kļuva liekulīga, kad tā novērsās no tradicionālās kultūras, un pievērsās tās imitēšanai pēc Rietumnieku standartiem.Bakalaura darbs “Modernizācijas ietekme uz Japāņu sabiedrību Džuničirō Taņidzaki daiļradē” ir sadalīts 3 daļās, 7 nodaļās un 5 apakšnodaļās, tā garums ir 62 lapaspuses.",0
1384,Interpunkcijas stilistiskās funkcijas publicistikā,"Lai iespējami precīzi runātu valodu atspoguļotu rakstos, cilvēki izmanto dažādus grafiskus paņēmienus, piemēram, interpunkcijas zīmes un no tām veidotus emotikonus. Bakalaura darbā „Interpunkcijas stilistiskās funkcijas publicistikā” ir pievērsta uzmanība interpunkcijas zīmju lietojumam stilistiskā funkcijā. Pētījuma pirmajā nodaļā aprakstītas interpunkcijas zīmju funkcijas rakstu valodā un sniegts ieskats latviešu interpunkcijas vēsturē, otrajā nodaļā aplūkota stilistiskās papildinformācijas izteikšana tekstveidē. Bakalaura darba trešā un ceturtā nodaļa veltīta stilistiskās papildinformācijas izteikšanai publicistikā ar interpunkcijas zīmēm.",0
1385,"Anglicismi modernajā franču valodā un spāņu pussalas valodā, analizēti balstoties uz dzeltenās preses žurnāliem","Šī  darba mērķis ir izpētīt anglicismus modernajā franču un spāņu pussalas valodā, lai pārbaudīt izvirzīto hipotēzi: angļu valodas ietekme spāņu un franču valodā ir vienāda un vienlīdzīgi spēcīga. Lai  realizētu iepriekš minēto pētījumu, sākotnēji ir nepieciešams veikt  leksikas analīzi dzeltenās preses žurnālos, kas tiek izdoti abās valstīs. Otrkārt, veikt apkopoto franču un spāņu anglicismu salīdzināmo analīzi.Pēc salīdzināmās analīzes veikšanas, darba hipotēze tika apgāzta, jo franču un spāņu anglicismi, kas tika atrasti dzeltenajā presē, atškirās daudzajos aspektos.",0
1386,Dienvidslāvu tautu tēls XIX gadsimta pirmās puses franču literatūrā,"Darbs ir imagoloģijas pētījums, kura temats ir dienvidslāvu tautu tēls XIX gadsimta pirmās puses franču literatūrā. Izmantota darbā starpdisciplinārā zinātniskā imagoloģijas metode ir tieši saistīta ar literatūras vēsturisko, sociālo un kultūras kontekstu.Dienvidslāvofilija XIX gadsimta pirmās puses franču literatūrā izpaužas caur slāvu barbaru primitīvisma, neattīstības un eksotisma idealizāciju, kuru stimulē romantisma kustības „dižciltīga mežoņa” dzīvi slavinošie postulāti. Dienvidslāvofobija tika izteikta kā atbilde politiskai situācijai, kuru noteica bailes no iespējamas Krievijas dominācijas starp slāvu tautām, panslāvisma politikas problēmas, kā arī „austrumu jautājums”.",0
1387,"Artūrs Šniclers „Sapņu novele“, Štefans Cveigs “Šaha novele” salīdzinājums","Bakalaura darba tēma ir divu dažādos laika periodos rakstītu noveļu: S. Cveiga Šaha noveles un A. Šniclera Sapņu noveles formālā un saturiskā uzbūve un īpašības.Darba mērķis ir salīdzinājuma ietvaros pēc konkrētiem kritērijiem identificēt kopīgo un atšķirīgo.Metodes: analītiskā, aprakstošā, sistematizējošā un salīdzinošā.Izejot no kopsavilkuma, darba rezultāti ir sekojoši:Kopīgās iezīmes: abi darbi ir modernas noveles, abi darbi ir skaidrojami pēc Freida teorijām,  reliģiozi elementi un sensācijas kāre parādās abās novelēs.Sapņu novele ir Frīdolina centrēta, Šaha novele reprezentē un kritizē visu sabiedrību, Sapņi ir dzinuļu piepildīšanas atlikšana, traumas ir saistītas ar pagātnes brūču dziedēšanu bez reālām izredzēm uz kvalitatīvu nākotni. Sapņu novelē runa ir par šķietamām pasaulēm, Šaha novele darbojas ar šausmas izraisošo kara seku realitāti.Cikliskums un atvērtās beigas Sapņu novelē ir noveles tradīciju laušana. Sapņu novele ir kā pasaka, Šaha novele - kā traģēdija.",0
1388,Sinonīmijas problēma franču medicīnas terminoloģijā un tās ietekme uz tulkojumu latviešu valodā,"Šis bakalaura darbs ar nosaukumu ""Sinonīmijas problēma franču medicīnas terminoloģijā un tās ietekme uz tulkojumu lativiešu valodā"" pētī sinonīmiju medicīniskajā tulkošanā, kas sevī ietver specifiskas grūtības. Sinonīmija ir viena no biežāk sastopamajām parādībām, ar ko tulkotājam ir jāsastopas, lai radītu paredzētajai publikai adekvātu tekstu.Teorētiskā daļa, kas balstās uz Kabrē, Lomma, Van Hūfa, Rulo, Lavo-Oleonas un citu teorētiķu darbiem,  ir sintēze par medicīnisko terminoloģiju un tās radītajām problēmām, un par sinonīmijas problēmu medicīniskajā tulkošanā. Analītiskā daļa sastāv no trīs posmiem – terminu klasifikācijas, sinonīmijas pētīšanas franču medicīnas terminoloģijā un tās atspoguļojumu tulkojumā.",0
1389,Ģimenes struktūras ietekme uz valodas lietojumu ikdienā: sociolingvistiskais aspekts,"Šobrīd Latvijā pieaug pētnieku interese par runāto valodu un valodas lietojumu daudzveidīgās saziņas situācijās. Runa ir cieši saistīta ar situāciju, kurā runas akta dalībnieki veido izteikumus. Runātā valoda ir cieši saistīta ne tikai ar lingvistisko, bet arī sociālo kontekstu. Darba mērķis ir izpētīt ģimenes struktūras ietekmi uz valodas lietojumu ikdienā : sociolingvistiskā aspektā. Faktoloģiskā materiāla avoti ir diktofonā fiksēti spontānas sarunvalodas ieraksti, kas veikti, runātājiem nezinot, lai saglabātu komunikācijas dabiskumu un autentiskumu. Komunikācijas dalībnieki, kuru veidotie ikdienas mutvārdu izteikumi ir izmantoti par pētījuma avotu, ir pieci darba autores ģimenes locekļi. Darbā vislielākā uzmanība ir pievērsta leksiski semantiskajam un daļēji arī sintaktiskajam aspektam, jo tie vislabāk raksturo atšķirības ikdienas runā.",0
1390,"Spēļu stratēģijas V.Majakovska epistolārijā (par materiālu ņemot, korespondenci ar Liļu Briku).","Bakalaura darbs ir veltīts spēļu stratēģiju realizācijas pētijumam Vladimira Majakovska privātajā sarakstē ar Liļu Brik. Darba mērķis ir noskaidrot V. Majakovska draudzīgo vēstuļu īpatnības, kuras palīdz spēļu stratēģiju realizēšanai sarakstē ar L. Brik. Darbs sastāv no divām daļām. Pirmajā daļā tiek apskatīti zinātniskie filoloģijas darbi, nepieciešami pētijuma veikšanai, un kuri paksaidro epistolārija, draudzīgas vēstules, autora un adresāta tēlu un spēļu stratēģiju fenomenu. Otrajā daļā autors analizē V. Majakovska vēstules, aprakstot spēļū stratēģiju lomu un veidošanas paņiemienus dzejnieka epistolārijā. Šīs pētijums var ieinteresēt filologus, kuri nodarbojas ar epistolāriju un spēļu srtatēģiju lomu tajā, ka arī V. Majakovska speciālistus.",0
1391,"Frazeoloģismu tulkošanas īpatnības daiļtekstā (par piemēru ņemot, M.Bulgakova romānu „Meistars un Margarita”).","Bakalaura darbs ir veltīts frazeoloģismu tulkošanas īpatnību izpētei daiļtekstā. Autors veic frazeoloģismu tulkojuma analīzi, salīdzinot M.Bulgakova romāna “Meistars un Margarita” oriģinālo tekstu un tā tulkojumu latviešu valodā. Īpaša uzmanība tiek pievērsta Ojāra Vācieša frazeoloģismu tulkojuma stratēģijai, nosakot frazeoloģismu tulkošanas veidus daiļtekstā, kā arī pievēršoties to semantiskai nozīmei.Pētījums var ieinteresēt filologus, kuri nodarbojas ar M.Bulgakova daiļrades pētījumiem, kā arī visus lasītājus, kuri interesējas par šo jautājumu.",0
1392,Leonīds Kaveckis: biogrāfija un daiļrades poētika.,"Bakalaura darba uzmanības centrā ir krievu dzejnieka Leonīda Kavecka, kurš emigrēja no Krievijas uz Latviju pēc 1917. gada notikumiem, personība un daiļrade. Pētījuma mērķis ir dzejnieka dzīves faktu apkopošana, biogrāfiska apraksta veidošana un pamatīpatnību izcelšana Leonīda Kavecka tekstos.Pētījumā teorētiskajā daļā tiek vispārināti faktiskie Leonīda Kavecka biogrāfijas dati, tiek formulēti daži dzejnieka dzīves principi. Īpaša uzmanība ir veltīta Kavecka personības un daiļrades uztveršanai. Darba pētnieciska daļa ir fokusēta uz Leonīda Kavecka daiļrades poētiku, kā arī uz viņa poētisko tekstu raksturīgiem iezīmēm.Bakalaura darba mērķauditorija ir gan filologi, kas pēta krievu literatūras vēsturi Latvijā, gan visi interesenti, kas vēlas iepazīties ar viņiem nezināma, aizmirsta literāta daiļradi.",0
1393,Mitoloģisko motīvu un tēlu funkcijas M.Cvetajevas poēmās.,"Darbs ir veltīts funkciju un motīvu pētījumam Marinas Cvetajevas poēmās. Pētījuma mērķis ir atklāt mitoloģisko tēlu funkcijas un to izmantošana sekojoša autora – M. Cvetajevas poēmās.Darbs sastāv no divām daļām. Pirmajā daļā ir izklāstītas dažādas vārda„mīts” nozīmju interpretācijas, tiek definētas mīta loma un funkcijas tekstā, kā arī tiek raksturotas Marinas Cvetajevas poēmas, 1920.gadu periodā. Otrajā darba daļā ir aprakstītas mītoloģisko tēlu funkcijas un to interpretācija tekstos.  Darbs var būt interesants filologiem, kuri nodarbojas ar mitoloģijas izpēti literāros tekstos, kā arī tiem, kas apskata Marinas Cvetajevas daiļradi no mitoloģiskā skatījuma.Atslēgvārdi: M.I.Cvetajeva, mitoloģija, tēls, funkcijas, motīvi, interpretācija.",0
1394,„Prieka” leksiski semantiskais lauks krievu un čehu valodā.,"Bakalaura darbs ir veltīts “prieka” leksiski semantiskā lauku sastādīšanai, aprakstei un salīdzināšanai čehu un krievu valodā. Darba mērķis ir atklāt pamata valodas vienības, kas veido “prieka” leksiski-semantisko lauku čehu un krievu valodā. Loģiski-sematiskā, aprakstošā un salīdzinošā metodes atklāja šo vienības. Pamatojoties uz veikto pētījumu, tika konstatēti leksēmu atšķirības un līdzības, kuri veidojuši “prieka” leksiski-semantisko lauku čehu un krievu valodā.Darbs sastāv no divām daļām. Pirmajā daļā aprakstīti galvenie teorētiskie jautājumi, kas ir nepieciešami, lai veikt pētījumu. Otrajā daļā, atbilstoši pētījuma uzdevumiem, ir atklāti valodas vienības, veidojušie leksisko-semantisko lauku.Pētījums var ieinteresēt filologus kuri nodarbojas ar līdzīgu problemātiku, kā arī visus, kas māca čehu valodu.",0
1395,A. Platonova stāsta „Fro”  inscenējums M. Čehova Rīgas Krievu drāmas teātrī (prozas teksta transformācijas īpatnības dramaturģijā).,"Darbs tiek veltīts pētījumam par Andreja Platonova stāsta ""Fro"" inscenējumu Mihaila Čehova Rīgas Krievu teātrī. Pētījuma mērķis ir apzināt specifiku A. Platonova stāstam ""Fro"" un tās skatuves versijai, kā arī semantiskās atšķirības, kuras radušās transformācijas procesā no viena literāra teksta žanra uz otru.Darbs sastāv no četrām nodaļām. Pirmās trīs aptver sevī inscenējuma teorijas pamatus, episko un dramatisko tekstu struktūru, koncentrējas uz īpatnībām divos dažādos žanros, identificējas A. Platonova prozas poētikas iezīmes 1930 g.  kopumā un jo īpaši specifika ""Fro"".Ceturtajā praktiskā nodaļā notiek salīdzinoša analīze prozas tekstam ar Ruslana Kudašova skatuves versiju. Darbs var izraisīt interese gan filologam, kas pēta dramatisko literatūru, kura balstīta uz episkiem tekstiem, kā arī dramaturgam un režisoram, kuri nodarbojas ar prozas inscenējumu.",0
1396,Rīgas dzīves hronika avīzē „Segodnja” (1919-1922).,"Bakalaura darba mērķis ir izpētīt avīzes „Сегодня” izdotos numurus laika posmā no 1919. līdz 1922. gadam. Darbs sastāv no teorētiskās un praktiskās daļas. Teorētiskā daļa ir veidota ar nolūku izpētīt jautājumus saistībā ar Latvijas vēsturi, krievu tautības pārstāvju dzīves paradumiem, kā arī nacionālo minoritāšu problēmām. Praktiskajā daļā ir aplūkota avīzes hronika, tās materiāli palīdz izveidot Rīgas dzīves ainu dotajā laikaposmā. Galvenās interpretācijas metodes ir kultūrvēsturiskā un socioloģiskā metode. Darba gaitā veikti secinājumi par pamatjautājumiem un tēmām, kas ir sastopami avīzē „Сегодня”, kas veido priekšstatus par Rīgas kultūras, politiskās un sabiedriskās dzīves notikumiem.",0
1397,Reģionālā un pilsētas identitāte Baltijas jūras reģiona pilsētās,"Šī maģistra darba nosaukums ir „Reģionālā un pilsētas identitāte Baltijas jūras reģiona pilsētās”. Darbs tiek fokusēts uz Baltijas jūras reģiona lielākajām un nozīmīgākajām pilsētām, pamatā izvēloties piejūras pilsētas. Nav vienotas izpratnes par to, kur tieši ir Baltijas jūras reģiona robežas. Šajā darbā par pamatu ir ņemts ES Baltijas jūras reģiona programmas „Interreg” teritoriālais limits ar atsevišķiem ierobežojumiem, kas piemēroti šim pētījumam. Darba mērķis ir apskatīt pilsētu identitāti un analizēt Baltijas jūras reģiona identitātes izpausmes tajās. Ir izvirzīta hipotēze – Baltijas jūras reģiona pilsētām ir reģionālās identitātes izpausmes. Darbā ietilpst uzdevumi analizēt gan kopējo Baltijas jūras reģiona identitāti, gan pilsētas identitāti šī reģiona pilsētās. Tā kā šim pētījumam jābūt salīdzinoša rakstura, Baltijas jūras reģiona valstis un konkrētas pilsētas tiek aplūkotas no salīdzinošā rakursa. Tēma ir aktuāla, jo aizvien biežāk Baltijas jūras reģions dažādos līmeņos tiek prezentēts un uztverts kā vienots reģions un pilsētas šajā reģionā strauji attīstās visdažādākajās nozarēs, tāpēc ir interesanti analizēt, kā šie procesi ietekmē reģionālo un pilsētas identitāti. Par darba teorētisko rāmi kalpo teorētiskie materiāli par pilsētas un reģionālajām identitātēm. Tēma ir saistoša, jo par to nav veikti daudzi pētījumi, kas ir arī šī darba izaicinājums. Pētījuma procesā atklājas, ka viedokļi, vai kopēja Baltijas jūras reģiona identitāte eksistē, atšķiras un uzskati par reģiona pilsētu līdzību un dažādību ir pretrunīgi. Tomēr eksistē pārāk daudz sakaru dažādās jomās, lai apgalvotu, ka Baltijas jūras reģionā nav kopējas identitātes. Secinājumi ir izdarīti, ka pilsētas šajā reģionā ir visai vai pat ļoti dažādas, taču Baltijas jūras reģiona ietekme ir manāma, īpaši pilsētās piejūras rajonos.",0
1398,Prakses kopienas dažādie aspekti: Etnogrāfisks pētījums par coworking kopienu Rīgā,"Šajā pētījumā ar etnogrāfisku metožu palīdzību tiek izzināts, kā kļūšana par coworking kopienas locekli ietekmē pašnodarbināto darba pieredzi un identitāti, kā arī, kā kopienas veidošanās pētītajā coworking vietā ietekmē coworking praksi. Pētītajā coworking vietā tiek veicināta kopienas izveide, kuras rezultātā pašnodarbinātie veido profesionālas sadarbības, dalās zināšanās un mācās viens no otra. Kopienas sniegtais atbalsts rada iespēju pašnodarbinātajiem pretoties nevēlamām subjekta pozīcijām, kas saistītas ar pāsnodarbinātību. Pētītajā coworking vietā konstruētie diskursīvie resursi sniedz iespēju pašnodarbinātajiem veidot savu identitāti, balstoties uz šiem diskursīvajiem, kontekstuālajiem resursiem. Kolektīvā coworking prakse norāda uz coworking kustības attīstību.",0
1399,Priekšstati par amuletu latviešu tradicionālajā un mūsdienu folklorā,"Darbs “Priekšstati par amuletu latviešu tradīcijā un mūsdienās” veltīts līdz šim maz pētītai tēmai latviešu folkloristikā. Bakalaura darba mērķis ir izpētīt amuleta atspoguļojumu folkloras tekstos un arheoloģiskajos materiālos un salīdzināt tā nozīmi mūsdienu sabiedrībā un tradicionālajos priekšstatos. Izstrādāts pētījums par mūsdienu latviešu priekšstatiem par amuletu, tā funkcijām, iegūšanu, izmantošanu, kas salīdzināts ar folkloras tekstiem un Latvijas teritorijā atrastajiem arheoloģiskajiem materiāliem. Iegūts raksturojums, kāda ir senā un mūsdienu cilvēka attieksme pret amuletu, izmantojot kontekstuālo un strukturālisma metodi.",0
1400,Slenga tulkošanas aspekti televīzijas seriālos,"Maģistra darbā ir apskatīts un analizēts slenga lietojums un tulkojums televīzijas seriālos. Darba mērķis ir apzināt slenga tulkošanas aspektus un problēmas, kā arī analizēt televīzijas seriālā “Modern Family” lietotos slengismus un to tulkojumus, lai noteiktu, kas jāievēro, tulkojot slenga vārdus televīzijas seriālos. Darbā ņemta vērā audiovizuālo tekstu tulkošanas specifika. Pētījuma teorētiskajā daļā aplūkota tulkošanas definīcija, kā arī aprakstīta audiovizuālo tekstu tulkošana kā atsevišķs tulkojumzinātnes paveids. Būtiska uzmanība veltīta slenga jēdziena un tā raksturiezīmju izpētei. Savukārt darba praktiskajā daļā analizēti seriālā “Modern Family” lietotie slenga piemēri un to tulkojums, kā arī veiktas intervijas ar tulkošanas praktiķiem.",0
1401,"Aleksandra Čaka, Māra Čaklā un Imanta Ziedoņa dzejas atskaņu sistēmu salīdzinājums","Atskaņas ir viens no plašāk izmantotajiem elementiem dzejā neatkarīgi no laika ritējuma – sevišķi mūsdienās atskaņas ir viens no dzejas teksta elementiem, kas, gan pielietots retāk, tomēr tiek semantiski spēcīgāk noslogots.Atskaņas dzejā kalpo ne vien valodas, bet arī domas ritmiskumam, tāpēc atskaņu semantika ir nozīmīgs aspekts dzejoļa izpratnē – piešķirot atskaņu lietošanas principam papildu nozīmi, atskaņu funkcijas tiecas materializēt formas un satura sasaistes principu, potenciāli nodrošinot dzejas kvalitāti – atskaņu veiksmīgā un oriģinālā izlietojumā tiek pastiprināta dzejas augstvērtība. Šis maģistra darbs ir latviešu dzejas formas elementu semantikas padziļinātas pētniecības aizsākums, kurā autore centusies noskaidrot atskaņu semantikas principus, kā arī apskatīt šī fenomena lietojumu un savdabību A. Čaka, M. Čaklā un I. Ziedoņa dzejā un to savstarpēja sastatījumā.Atslēgas vārdi: Aleksandrs Čaks, Māris Čaklais, Imants Ziedonis, dzeja, poētika, atskaņas, semantika, formas elementi.",0
1402,"Atdzīvinot ""Morgu"": vācu ekspresionista Gotfrīda Benna agrīnās dzejas latviskojumu teorija un prakse","Bakalaura darbā pētīti vācu ekspresionista Gotfrīda Benna agrīnās dzejas atdzejojumi latviešu valodā. Darba mērķis ir atklāt, pēc kādiem principiem vadījušies latviešu atdzejotāji, latviskojot Benna dzejoļu krājuma “Morgs un citi dzejoļi” dzejoļus.Darba pirmajā daļā noskaidroti vadošu ārzemju un latviešu tulkošanas un atdzejošanas pētnieku aprakstītie tulkošanas un atdzejošanas principi un to daudzveidība. Otrajā darba daļā iezīmēts Gotfrīda Benna dzīves gājums un dzejas īpašības, raksturota vācu ekspresionisma poētika, kā arī veikta Gotfrīda Benna dzejoļu atdzejojumu analīze un salīdzināšana.Darbā secināts, ka latviešu atdzejas tradīcijā atzīstami tādi atdzejojumi, kuri tiecas atveidot oriģināla formu, cenšoties saglabāt oriģināldzejoļa iedarbību uz lasītāju. Bakalaura darba izstrādes gaitā atdzejoti visi pieci Gotfrīda Benna dzejoļi, kas ietverti dzejas ciklā “Morgs”.",0
1403,Noturīgās un mainīgās fonētiskās īpatnības Dundagas izloksnē,"Bakalaura darba tēma ir „Noturīgās un mainīgās fonētiskās īpatnības Dundagas izloksnē”. Dundagas izloksne pieder pie Kurzemes lībiskā dialekta dziļajām tāmnieku izloksnēm. Darbā pētīta Dundagas novada vienas konkrētas apdzīvotās vietas – Kaļķu ciema – iedzīvotāju runa, analizējot audioierakstos saklausāmās un brīvās sarunās dzirdētās fonētiskās īpatnības.Bakalaura darba mērķis ir apzināt noturīgās un mainīgās fonētiskās īpatnības Dundagas izloksnē, balstoties uz 2014. un 2015. gada ierakstiem, salīdzināt ar senākos avotos fiksētām fonētiskām parādībām, tāpat arī citām dziļo tāmnieku izloksnēm. Pielikumā pievienoti izloksnes teksti fonētiskā transkripcijā.",0
1404,Nepiedzīvotā pagātne: sociālās atmiņas konstruēšana vēstures mācību stundās par padomju laiku Latvijā,"Pētījums “Nepiedzīvotā pagātne: sociālās atmiņas konstruēšana vēstures mācību stundās par padomju laiku Latvijā” pievēršas tam, kā tiek veidota sociālā atmiņa 12. klasēm pasniegtajās vēstures mācību stundās par padomju laiku Latvijā. Pētījuma rezultāti atklāj, ka, lai arī valsts ir noteikusi noteiktus vēstures priekšmeta standartus, skolotājas vēsturi māca dažādi un arī attiecīgi veido atšķirīgu sociālo atmiņu pētījumā iesaistītajām skolēnu grupām. Latviešu jauniešu grupai vēstures mācību stundās par padomju laika sociālo atmiņu veido trīs naratīvie līmeņi – oficiālā vēsture, autobiogrāfiskie atmiņu stāsti un mediētie atmiņu stāsti, akcentējot tādas padomju laika šķautnes, kā Latvijas pievienošanu PSRS, padomju deportācijas un ikdienas dzīvi. Krievvalodīgu jauniešu grupai konstruēto sociālo atmiņu no skolotājas puses veido tikai viens naratīvais līmenis – oficiālā vēsture, akcentējot tādus padomju laika aspektus, kā Latvijas pievienošanu PSRS un politisko un sociālekonomisko situāciju padomju laikā no 1950. – 1970. gadam. Šādas atšķirības saistāmas ar dažādiem skolotāju uzskatiem par vēstures mācīšanu skolās un to, kas saistībā ar padomju laiku Latvijā, ir aktuālākais.",0
1405,Valodas aizsardzības metožu lietojums Somijas sāmu valodu saglabāšanai,"Bakalaura darbs „Valodas aizsardzības lietojums Somijas sāmu valodas saglabāšanai” veltīts valodu aizsardzības metožu izpētei pasaulē, kā arī to lietojuma pārskats Somijā, sāmu valodu saglabāšanas kontekstā.Darbā atspoguļots vispārīgs raksturojums par sāmu valodām, to attīstību un klāt esamību Somijā. Tāpat aprakstīta valodu aizsardzība un populārāko aizsardzības metožu raksturojums, un tikusi analizēta šo metožu lietojuma vēsture un novērtēts to lietderīgums. Noslēgumā sniegti ieteikumi, kā pilnveidot pašlaik izmantotās metodes, cenšoties nodrošināt sāmu valodu ilgtspēju un attīstību Somijā.",0
1406,Rīgas bezpajumtnieku apmetņu materiālā ekoloģija,"Maģistra darbs aplūko veidus, kā Rīgas bezpajumtnieki pilsētas vidē veido savu personisko telpu apmetņu formā. Pētījumā lietotas etnogrāfiskās metodes, kā līdzdalīgais novērojums, līdzdošanās un padziļinātās intervijas, lai pievērstos dažādām apmetņu materiālo apstākļu dimensijām bezpajumtnieku ikdienas dzīvē.Pētījuma centrālais arguments atklāj, ka apmetnes veido paplašinātu ķermenisko telpu, kas ne tik daudz raksturo personu, bet plašākus sabiedrības sociāli ekoloģiskos procesus. Apmetnes rada to apdzīvošana caur savu un sevis izmantoto materiālu klātbūtni. Apmetnes veido materiālu un ķermeņu plūsmas mezglu punktus, kuriem ir laika, telpas, kustības, iemiesotības, afektīvā un legālā dimensija. Lai gan apmetnes ļauj realizēt fundamentālas cilvēku psihosociālās un fizioloģiskās vajadzības, tās nespēj radīt stabilu māju sajūtu.",0
1407,Reklāmas tekstos sastopamo aizguvumu semantiskās atbilsmes latviešu valodā,"Mūsdienās, kad valodu kontakti plešas plašumā, nozīmīgs kļūst jautājums vai latviešu valodā netiek pārņemtas citu valodu vārdu semantiskās īpašības, kā arī tas vai aizguvums aizstājams ar sinonīmiem precīzākas nozīmes izteikšanai. Maģistra darba mērķis - noteikt no angļu valodas pārņemto aizguvumu semantiskās neatbilsmes latviešu valodā reklāmas tekstos. Autore analizēja aizguvumu lietojumu reklāmas katalogos un tika novērots tas, ka vairums aizguvumu semantiski lietoti pareizi. Analīzei izvēlēti teikumi, kas satur aizguvumus, sagrupēti un sniegti sinonīmi abās valodās. Analīzei tika izmantoti 2014./2015 gada Galactico privilēģiju kartes īpašniekiem izsūtītie katalogi un veikala Douglas 2014./2015. gada katalogi.",0
1408,Mežs – Cilvēks – Izcirtums: Ainavas pārmaiņu izpratne mežu izciršanas procesā,"Mežs ir Latvijas ainavas neatņemama sastāvdaļa, iztikas un labbūtības avots, tomēr intensīvās mežizstrādes process ainavā ir ieviesis straujas pārmaiņas. Maģistra darba “Mežs – Cilvēks – Izcirtums: Ainavas pārmaiņu izpratne mežu izciršanas procesā” mērķis ir noskaidrot kā mežistrādes process ietekmē iedzīvotāju izpratni par pārmaiņām meža ainavā un procesa ietekmi uz labbūtību. Pētījuma dati iegūti 11 intervijās ar Alūksnes, Apes, Gulbenes un Smiltenes novada iedzīvotājiem. Kā interviju metode tika izmantota daļēji strukturētas līdzdošanās intervijas. Iegūtie rezultāti liecina, ka meža telpa ir normatīvā diskursa, praktiskās meža izmantošanas un subjektīvas labsajūtas sadursmes telpa, kurā nav izveidojusies skaidra izpratne par to, kas ir mežs.",0
1409,"Parāds nav brālis: 'Ātro kredītu' dimensijas, aizņemšanās prakses un to radītie efekti jauniešu vidū Latvijā","Šis maģistra darbs pēta gados jaunus ātro kredītu klientus, kuri sastapušies ar problēmām tos lietojot. Tiek atklātas ne vien to motivācijas šī produkta lietošanai, bet arī indivīdu aizņemšanās prakses, parāda izpratne un parādsaistību efekts.Šī pētījuma mērķis ir izprast patērētāju attieksmes pret ātrajiem kredītiem, to izmantošanas iemeslus un sekas. Šajā darbā tiek argumentēts, ka parādsaistību slogs gados jauniem cilvēkiem rada ne vien finansiālas grūtības, bet arī emocionālu diskomfortu.Analizējot patērētāju attieksmes un ātro kredītu ņemšanas sekas, aplūkotas vairākas parāda dimensijas, tādejādi atklājot veidus kā parāds var tikt konceptualizēts un uz kādām ikdienas sfērām tas atstāj ietekmi. Šis darbs ir arī mēģinājums izstrādāt ietvaru turpmākiem pētījumiem, tādejādi paplašinot antropoloģiskās perspektīvas lomu publiskajā diskusijā.",0
1410,"Izaicinājumi un to iespējamie risinājumi kultūras pasākumu čuksttulkošanā , par piemēru izmantojot jauno izpildītāju konkursu ""Jaunais vilnis""","Maģistra darba „Izaicinājumi un to iespējamie risinājumi kultūras pasākumu čuksttulkošanā, par piemēru izmantojot jauno izpildītāju konkursu Jaunais Vilnis” anotācija.Šajā darbā tiek pētītas tēmas, kas ir saistītas ar mutiskās tulkošanas veidu – čuksttulkošanu – kultūras pasākumā. Tiks izskatīta gan mutiskā tulkošana kopumā – konsekutīvā un sinhronā tulkošana, gan detalizēti sinhronās tulkošanas paveids – čuksttulkošana. Par piemēru čuksttulkošanas izmantošanai tika ņemts kultūras pasākums – jauno izpildītāju konkurs „Jaunais Vilnis”. Analizējot tulku darbu „Jaunajā Vilnī”, tika izpētīts ar kādām grūtībām saskārās tulks, strādājot šāda veida kultūras pasākumā. Lai labāk saprastu, kas ir kultūras pasākums, īsi tiks arī parādīts, kas ir kultūras definīciju kopums, kultūras pasākumu uzbūve un organizatoriskā specifika. Darba teorijas daļā tiek izmantoti gan Latvijas, gan Vācijas un Krievijas zinātnieku pētnieciskie darbi, kuri ir pieejami gan Latvijas Universitātē, gan oficiālajos interneta avotos. Lielu informācijas avotu veido mutisko tulkotāju aptauja, „Jaunā Viļņa” videomateriāla transkripcija, kā arī to tulku aptauja, kuri darbojās tieši „Jaunajā Vilnī” kā čuksttulkotāji. Atsaucoties uz darba teorētisko un prakstisko daļu, secinājumā tiks parādīti čuksttulkošanas izaicinājumi, kuri ir saistīt ne tikai ar valodas jautājumu, bet arī ar darba apstākļiem un interkulturālo komunikāciju. Pētijuma laikā tiks mēģināts arī atrast iespējamos risinājumus šo izaicinājumu pārvarēšanai, lai turpmāk atvieglotu ne tikai čuksttulkotāju darbu kultūras pasākumos, bet gan mutisko tulku darbu kopumā.",0
1411,Dzimte kā nemateriāla kapitāla izpausme uzņēmumā,"Maģistra darbā „Dzimte kā nemateriāla kapitāla izpausme uzņēmumā” veiktais pētījums atklāj, kā dzimte darbojas kā tāds aspekts, kam ir spēcīga ietekme dažādos sociālos procesos, kas skar indivīdu profesionālo darbību jeb karjeru. Pētījumā aplūkots konkrēts uzņēmums Latvijā, kura specifiskā sociālā un profesionālā vide veido ietvaru dzimtes un kapitāla savstarpējās mijiedarbības pētniecībai. Pētījuma mērķis ir aplūkot dzimti kā savdabīgu nemateriālu kapitālu, kas ir transformējams dažādos kapitāla veidos – ekonomiskā, kulturālā, sociālā un simboliskā, kā arī kā spēcīgu nemateriālā kapitāla vērtību samazinošu vai palielinošu faktoru, analizējot, kā dzimte veido un strukturē attiecības un ietekmē karjeras iespējas uzņēmējdarbības vidē.Pētījuma rezultāti rāda, ka dzimtes aspektam ir būtiska ietekme uz visiem indivīdam piemītošā kapitāla veidiem – ekonomisko, kulturālo, sociālo un simbolisko, koriģējot šo kapitālu vērtības, tādējādi nozīmīgi mainot indivīdam piemītošā kapitāla struktūru un kopapjomu, kas var būtiski ietekmēt indivīda karjeru.",0
1412,Ražošanas robežas un kārtība: Amatnieciskās mājas vīna darīšanas Latvijā gadījumu izpēte,"Pētījums „Ražošanas robežas un kārtība: Amatnieciskās mājas vīna ražošanas Latvijā gadījumu izpēte” fokusējas uz „formālajā tirgus daļā” ieejošo vīndaru pieredzi. Kvalitatīvās metodes ir pielietotas, lai analizētu, kā viņi pieņem, pielāgo vai apstrīd normatīvo regulējumu un pieņēmumus par to, kas ir Latvijas vīns un kā tam vajadzētu tikt ražotam un izplatītam konkrēta tirgus sektora ietvarā post-industriālajā ekonomikā. Analīze rāda, ka vīndari neuztver normatīvo regulējumu kā apgrūtinājumu, bet gan gūst baudu un lepnumu no spējas radīt savu vīnu tā kontekstā un caur to, radot augstas kvalitātes amatniecības produktu, ko iekāro patērētāji. Analīze rāda arī, ka, lai gan ražošanas investīcijas, ražība un peļņa formālajā sektorā ir nozīmīgi jēdzieni, tam piemīt arī morāla dimensija.",0
1413,Mutvārdu tulkošanas aspekti reliģiskos pasākumos,"Maģistra darbs „Mutvārdu tulkošanas aspekti reliģiskos pasākumos"" ir izstrādāts profesionālās maģistra studiju programmas „Konferenču tulkošana” ietvaros. Maģistra darba mērķis ir noteikt un analizēt mutvārdu tulkošanai raksturīgos aspektus reliģiskos pasākumos. Tēma nav plaši iztirzāta profesijas akadēmiskajā jomā. Darbā izmantotās pētniecības metodes ietver teorētisko materiālu un literatūras analīzi, aptaujas un intervijas, to rezultātu analīzi, teorijai atbilstošu un to pamatojošu piemēru sniegšanu. Maģistra darbā ir 4 nodaļas, iekļauti 3 attēli un 2pielikumi.Pirmajā nodaļā raksturotas evaņģēliskās un vasarsvētku draudzes Latvijā.Otrajā nodaļā piedāvāts apskats par tulkošanu reliģisko pasākumu kontekstā.Trešajā un ceturtajā nodaļā analizēti specifiskie reliģisko pasākumu secīgās un sinhronās tulkošanas aspekti. Darba noslēgumā apkopoti secinājumi par situāciju reliģisko pasākumu tulkošanas jomā un sniegti ierosinājumi turpmāko pētījumu veikšanai.",0
1414,Mutiskā tulkošana Latvijas Republikas ārlietu dienestā no 1918. līdz 1940.gadam,"Maģistra darba mērķis bija noskaidrot vai Latvijas ārlietu dienestā laikā no 1918. līdz 1940. gadam starptautiskajā saziņā tika izmantota mutiskā tulkošana, vai arī tai tika atrasta kāda cita alternatīva valodas barjeras pārvarēšanai. Analizējot diplomātu biogrāfijas, Latvijas Valsts vēstures arhīvā esošos materiālus par ārlietu dienestu un publikācijas laikrakstos, var secināt, ka Ārlietu ministrija parasti neizmantoja tulku pakalpojumus, bet bija darbinieki, kuri labi pārvaldīja attiecīgo svešvalodu un nepieciešamības gadījumā pildīja tulka pienākumus. Tā kā lielākā daļa darbinieku pārvaldīja franču, angļu, vācu un krievu valodas, tad saziņa starptautiskajā vidē neradīja īpašas problēmas. Liela daļa diplomātu pirms vai pēc darba ārlietu dienestā strādāja par tulkiem.",0
1415,Sertificētu tulkotāju institūta attīstības perspektīva Latvijā,"Maģistra darbs “Sertificētu tulkotāju institūta attīstības perspektīva Latvijā” izstrādāts, lai argumentētu, kādēļ Latvijā būtu ieviešams sertificēta tulkotāja institūts. Pētījuma mērķi ir: identificēt juridisku un oficiālu tekstu tulkotājam nepieciešamās prasmes; pamatot, kādēļ šībrīža situācijā ir apgrūtināta iespēja pārliecināties par šo prasmju esamību; izpētīt sertificēta tulkotāja institūtu ārvalstīs; balstoties uz iegūtajiem rezultātiem, rekomendēt sertificēta tulkotāja institūta ieviešanu Latvijā; izvērtēt iespējamo šāda institūta izveides ietekmi uz tulkotājiem, tulkošanas pakalpojumu saņēmējiem un tulkošanas tirgu. Darba gaitā autors identificē valsts sertificētu tulkotāja institūtu kā optimālu pastāvošo problēmu risinājumu, kas atbilst tulkojumzinātnes pētnieku teorētiskajām nostādnēm.",0
1416,Opijs latviešu literatūrā (20. gs. 20.–30. gados),"Bakalaura darbā „Opijs latviešu literatūrā (20. gadsimta 20.‒30. gados)” aplūkots, kā dažādu latviešu autoru daiļradē parādās opijs un ar to saistītie tēli un motīvi. Galvenais mērķis ir noskaidrot, vai vispār opijam kā tēlam ir kāda nozīme latviešu literatūrā. Bakalaura darba trīs nodaļās ietverti tādi latviešu autori kā Aspazija, Eriks Ādamsons, Jānis Akuraters, Jānis Ziemeļnieks, kā arī minēti vairāki pasaules literatūrā plaši pazīstami autori, kuru dzīve un daiļradē bijusi saistīta ar kādām narkotikām. No ārzemju autoriem vislielākā uzmanība pievērsta Šarlam Bodlēram, kurš galvenokārt narkotiku aspektā salīdzināts ar Jāni Ziemeļnieku. Bakalaura darbā izmantota biogrāfiskā un salīdzināmā pētīšanas metode. Vairāku autoru daiļrades analīzē izmantota arī psihoanalīze un daiļrades psiholoģija.",0
1417,"Īpatnības un problēmas , tulkojot tūrisma tekstus no angļu valodas latviešu valodā","Šajā maģistra darbā galvenā uzmanība tiek pievērta īpatnībām un problēmas, tulkojot tūrisma tekstus no angļu valodas latviešu valodā. Šā darba mērķis bija pētīt īpatnības un iespējamās problēmas, kas varētu parādīties tulkojot Dorling Kindersley (DK) tūrisma ceļvežus Great Britain un Lielbritānija, kā arī Small Luxury Hotels of the Wolrd (SLH) portfolio. Lai rastu atbildes uz galvenajiem pētījuma jautājumiem un apstiprinātu hipotēzi, tika izmantota kvalitatīvā pētījuma metode un veikta DK tūrisma ceļvežu un SLH viesnīcu aprakstoša analīze.Tūrisma teksti ir sarežģīti, tādēļ ir jāpielieto dažādas tulkošanas metodes un paņēmieni, lai sasniegtu veiksmīgu un lasītājam draudzīgu tulkojumu. Tūrisma tekstiem raksturīgas dažādas īpatnības, proti, tajos plaši izmantoti kultūrspecifiski jēdzieni, īpašvārdi, īpašības vārdi ar pozitīvu nokrāsu, īpašības vārdi vispārākajā pakāpē, dažādi atslēgvārdi, jautājuma teikumi, norādījumi un attēli.",0
1418,Pārkāpuma estētika jaunākajā latviešu prozā,"Maģistra darbā „Pārkāpuma estētika jaunākajā latviešu prozā” ir pētīta transgresijas jeb pārkāpuma estētikas ģenēze jaunākajā latviešu prozā, par pamatu izmantojot 20. gadsimta franču intelektuālās elites teorētisko mantojumu, mūsdienu filozofiju, un aktuālās tendences cittautu literatūrzinātnē. Pētījumā tiek analizēti latviešu mūsdienu prozas darbi, sākot ar 2005. gadu, un aplūkots, kā izpratne par transgresiju tiek konstruēta un attīstās gan laviešu literatūrkritiskajā un teorētiskajā domā, gan latviešu postmodernajā prozā. Šis pētījums tiecas atspoguļot jaunas perspektīvas, kā aplūkot un analizēt postmoderno latviešu prozu. Maģistra darba avoti ir Arvja Kolmaņa, Andras Manfeldes, Ingas Žoludes, Nila Saksa, Edmunda Frīdvalda un Jāņa Joņeva prozas darbi, kuros tiek atspoguļota transgresīvā estētika attiecībā pret sociālajām, morāles un ētikas normām.",0
1419,Teksta pieeja gramatikas mācīšanā.,"Bakalaura darbs tiek veltīts pētījumam par teksta pieeju mācot gramatiku. Darba mērķis ir prezentēt vidusskolas mācīšanās iespējas, pamatojoties uz teksta pieeju gramatikā. Darbs sastāv no divām daļām. Pirmajā, teorētiskajā daļā izskata jautājumus, kas ir saistīti ar valodas mācīšanu kā svešvalodu, tās mērķiem, uzdevumiem un stratēģijām. Darba gaitā tiek izklāstīta gramatikas loma, pasniegšanas veidi un īpatnības , kā arī tiek izklāstītas teksta metodes īpašības, attēlota savstarpējā saikne starp gramatiku un tekstu. Otrajā, praktiskajā daļā, balstoties uz krievu valodas kā svešvalodas materiāliem vidusskolai, tika konstatēti gramatikas pasniegšanas veidi tekstā. Darba autors piedāvā uzdevumus uz teksta pieejas pamata.Darbs var ieinteresēt filologus un krievu valodas kā svešvalodas pasniedzējus.Atslēgas vārdi: teksta pieeja, teksts, gramatika, krievu valoda kā svešvaloda, komunikatīvā kompetence, gramatikas uzdevumi",0
1420,Jaunvārdi Lato Lapsas publikācijās,"Maģistra darbā ar nosaukumu “Jaunvārdi Lato Lapsas publikācijās” tiek pētīti emocionāli ekspresīvie pazemināta stila jaunvārdi Lato Lapsas publikācijās. Šī darba mērķis ir atrast emocionāli ekspresīvus pazeminātā stila jaunvārdus Lato Lapsas publikācijās un noteikt, kādam pazemināta stila slānim tie pieder, autora motivāciju šo vārdu lietošanai, ietekmi uz lasītāju un nozīmi emocionāli ekspresīvo stilu veidošanā. Darbā apkopota informācija par publicistikas valodas stilu, preses valodu, jaunvārdiem, pazemināta stila leksiku un emocionālo ekspresiju. Darbā veikta emocionāli ekspresīvu pazemināta stila jaunvārdu analīze. Pētījuma metodes ir kvantitatīvā satura analīze un teksta interpretācija, kas tika izmantotas jaunvārdu analīzei. Atslēgas vārdi: publicistikas valodas stils, preses valoda, Lato Lapsa, jaunvārdi, emocionālā ekspresija, pazemināta stila leksika",0
1421,Mana izvēle un mana atbildība: kā vecāki pieņem lēmumu nevakcinēt savu bērnu,"Šis bakalaura darbs ir uz kvalitatīvajām metodēm balstīts pētījums par vecākiem Latvijā, kuri izvēlējušies atteikties no vakcīnām. Darba mērķis ir uzzināt, kā vecāki pieņem šo lēmumu un kādi faktori to ietekmē.Kā pamats tiek izmantots Mišela Fuko biovaras jēdziens, kā arī viņa idejas par varas un zināšanu attiecībām. Lai labāk ilustrētu mūsdienu nevakcinēšanas aspektus un dažādos tās skaidrojumus, es apskatu ārstu-pacientu attiecības, neoliberālisma ideju ietekmi uz veselības aprūpi un uzticību medicīnas autoritātei.Šajā darbā tiek apgalvots, ka, pirmkārt, vakcinēšanās tiek konstruēta kā risks ar maz vai vispār neeksistējošiem ieguvumiem. Otrkārt, veiksmīga dialoga trūkums ārsta un pacienta starpā nav tiešs cēlonis atteikumam vakcinēties. Treškārt, ārsta autoritātes statuss ir mainījies, bet tas nav pilnībā pazudis.",0
1422,Dzimtes lomas luterāņu draudzē – „dabiskais” un „tradicionālais”,"Bakalaura darbs “Dzimtes lomas luterāņu draudzē – “dabiskais” un “tradicionālais”” ir pētījums par to, kā dzimtes lomas tiek definētas un argumentētas kādā Rīgas luterāņu draudzē organizētā pirmslaulību seminārā, vēršot uzmanību uz to, kā veidojas priekšstati un kā dzimtes lomas tiek pamatotas Baznīcā, draudzē, seminārā un semināra apmeklētāju ģimenēs. Caur dzimtes lomām ir iespējams veidot un pamatot noteiktu kārtību sabiedrībā. Pētījumā iepazīstot trīs savstarpēji saistītus dzimtes lomu argumentācijas līmeņus – Baznīcas, draudzes un individuālo, bija iespējams paraudzīties uz to, kā mūsdienās dzimtes lomu argumentācijā reliģiskā kontekstā patriarhālās ģimenes struktūras aizstāvēšana pastāv līdzās sabiedrībā arvien lielāku ietekmi gūstošajiem uzskatiem par dzimumu līdztiesību un vienlīdzību.",0
1423,Kvalitātes nodrošināšana tulkošanas procesā,"Šajā darbā ir apskatīts jautājums par kvalitātes nodrošināšanu tulkošanas procesā. Darba autore uzskata, ka tas ir aktuāls jautājums, jo Latvijā strādā daudz tulkošanas biroju, kuru tulkošanas pakalpojumi netiek regulēti saskaņā ar pieņemtiem tulkošanas pakalpojumu kvalitātes standartiem, bet strauji augošs starptautisks tulkošanas pakalpojumu tirgus pievērš aizvien vairāk uzmanības tulkojumu kvalitātei. Darba autores izvirzītais mērķis bija pamatot to, ka kvalitātei tulkošanas procesā ir liela nozīme un ar aptaujas palīdzību aplūkot tulkošanas biroju darba modeļus Latvijā. Apkopojot darba izstrādes laikā saņemtos datus, autore pārliecinājās, ka lielākā daļa no aptaujātiem tulkošanas birojiem nelieto nedz izstrādātos Eiropas kvalitātes standartus, nedz specializētās datorprogrammas un paļaujas tikai uz savas kompānijas iekšējiem standartiem.",0
1424,Tulka un tulkotāja profesiju atspoguļojums Latvijas plašsaziņas līdzekļos 2014.gadā,"Rakstiskā un mutiskā tulkošana ir divas savstarpēji cieši saistītas valodniecības disciplīnas. Abas profesijas atvieglo komunikāciju starp cilvēkiem un kultūrām. Lai varētu nodarboties ar vienu vai otru profesiju, ir nepieciešams apgūt daudzas un dažādas prasmes un kompetences. Lai vai kā, abu profesiju statuss un redzamība ļoti atšķiras. Profesijas statuss lielā mērā ir atkarīgs no tās redzamības sabiedrībā. Gan tulka, gan tulkotāja profesija Latvijā vēl ir salīdzinoši jauna. Ņemot vērā, ka mūsdienu pasaulē masu medijiem ir duāla loma, jo tie ne tikai atspoguļo sabiedrības uzskatus, bet arī tos veido, abu profesiju atspoguļojumam medijos var būt liela ietekme uz to statusu Latvijas sabiedrībā. Lai izpētītu kā un cik lielā mērā tulka un tulkotāja profesijas tikušas atspoguļotas Latvijas ziņu medijos 2014. gadā, maģistra darba autore izmantoja kontentanalīzes metodi.",0
1425,Krūts vēža pieredze sieviešu slimības stāstos,"Bakalaura darbā „Krūts vēža pieredze sieviešu slimības stāstos” pētīti sieviešu slimības naratīvu veidojošie aspekti krūts vēža gadījumā. Pētījumā iekļauti piecu sieviešu – vēža izdzīvotāju krūts vēža pieredzes stāsti. Pētījums balstīts uz Artura Franka teoriju, ka slimības naratīvs piešķir balsi slimajam ķermenim.Pētījums atklāj, ka slimības stāsta veidošanai ir terapeitiska nozīme atveseļošanās procesā un stāsts palīdz veidot attiecības ar apkārtējo pasauli un izprast sevi. Tas, kāda pieredze slimības laikā ir bijusi ar ārstējošajiem, tuviniekiem un sabiedrību, ir galvenie naratīvu veidojošie aspekti. Ja ir bijušas labas attiecības ar ārstējošajiem un ārstēšana noritējusi bez īpašām komplikācijām, ir saņemts pietiekami daudz atbalsta no tuviniekiem un sabiedrība nav pārmetusi slimību, tad ir vieglāk pieņemt slimības pieredzi, sadzīvot ar slimības sekām un dalīties ar savu pieredzi, tādā veidā palīdzot un iedvesmojot citus.",0
1426,Vegānisks dzīvesveids: apzinātā patērniecība kā identitātes konstruētājs,"Šajā darbā es diskutēju par attiecībām starp apzinātām patērniecības praksēm un kolektīvajām un individuālajām to cilvēku, kas apgalvo, ka dzīvo vegānisku dzīvesveidu, identitātēm. Izmantojot kvalitatīvas pētniecības metodes es pētu lauku un intervēju vegānus Rīgā, lai izzinātu apslēptās patērniecības procesa sociālās nozīmes, un kā tās ietekmē vegāna pašidentitātes un vegānu kolektīvās identitātes veidošanos un atainošanu. Es parādu to, ka vegānisms var tikt skatīts kā dzīvesveids, kas ir balstīts uz to, ko cilvēki patērē un ko apzināti nepatērē. Es parādu to, ka patērniecības izvēles tiek izdarītas atkarībā no patērniecībā ietvertā morālā diskursa, un ka vegānu sabiedrība viņu pašu prātos tiek skatīti kā īpaša, pretstatīta ne-vegānu sabiedrībai.",0
1427,Baikots kā politiskās rīcības līdzeklis,"Bakalaura darba „Baikots kā politiskās rīcības līdzeklis” mērķis ir izpētīt baikota kā politiskās rīcības līdzekļa iespējas un ierobežojumus patērētājiem. Darbā tiek apskatīta sociālā kapitāla nozīme patērētājiem, patēriņa prakšu ietekme uz politiku un identificētas baikotētāju stratēģijas un prakses apzinīgajā patēriņā.Baikots ir politiskā patēriņa forma, kas veicina pārmaiņas sociālajā, ekonomiskajā un politiskajā sfērā valstī, korporācijās vai citās instancēs. Šī patēriņa praktizētāji ir ieinteresēti sevis un sabiedrības izglītošanā par resursu patēriņu un tā nesamērīga patēriņa ietekmi uz dabu. Caur baikotu patērētāji kultivē un nostiprina savu identitāti.",0
1428,Vīru koris kā etniskās identitātes konstruēšanas lauks,"Bakalaura darbs “Vīru koris kā etniskās identitātes konstruēšanas lauks” pēta ar etniskās un nacionālās identitātes apzināšanos un izpausmēm saistītos aspektus vīru kora vidē. Izmantojot Andersona vienotas nācijas kā iedomātas kopienas definīciju, tiek skatīts, vai un kā korī dziedāšana, un specifiski vīru korī dziedāšana, ļauj identitāti performēt, izdzīvot un uzturēt. Tiek analizētas vīru koru dziedātāju sniegtās interpretācijas par etnisko un nacionālo identitāti formējošiem un uzturošiem aspektiem, iekļaujot tādas kategorijas kā kordziedāšanas nozīme, tradīcijas un folklora, nacionālisms un latvietība, nācijas raksturs, īpašības un ideāli, simboli.Pētījuma mērķis – noskaidrot, vai un kādā mērā vīru koris šodien pilda ar identitātes formveides aspektiem saistītās funkcijas, kā arī to, kādos veidos informanti konstruē savu etnisko un nacionālo identitāti. Pētījuma rezultāti norāda, ka etniskuma un nacionālās identitātes kultivēšana ir tikai viens no aspektiem, kas dziedātājus saista pie dziedāšanas vīru korī. Tomēr šis aspekts vīru korī manifestējas spēcīgi un to veicina vairāki faktori, tai skaitā arī tikai vīru korī performējamās aktivitātes.",0
1429,Homeopātija – starp alternatīvo un biomedicīnas nozari Latvijā,"Homeopātija ir viena no populārākajām alternatīvās medicīnas praksēm Latvijā. Homeopātija ir ārstu papildspecialitāte, tāpēc visiem homeopātiem ir biomedicīnas izglītība. Pētījumā tiek pievērsta uzmanība ārstiem homeopātiem, kas apvieno biomedicīnu ar alternatīvo ārstniecības praksi, tādā veido tuvinot homeopātiju biomedicīnai. Pētījuma teorētiskajā daļā pētu robežas, kuras, apvienojot dažādās medicīnas specialitātes, tiek pārkonstruētas. Robežas tiek skatītas epistemioloģiskajā, leģitimitātes, profesionālās identitātes un organizatoriskajās dimensijās. Lai īstenotu pētījuma mērķi, tika veiktas intervijas ar ārstiem homeopātiem, kas praktizē homeopātiju, apvienojot to ar ģimenes ārsta vai pediatra praksi. Nojaucot robežas, ārsti homeopāti atrodas starp biomedicīnu un alternatīvo medicīnu. Iegūtie rezultāti atklāj, ka esot starp biomedicīnas un homeopātijas speciālitātēm netiek pretnostatītas medicīnas zināšanas. Tomēr, apgūstot homeopātiju biomedicīnas speciālistiem izjūt nepieciešamību pārkonstruēt medicīnisko domāšanu. Neskatoties uz to, ka biomedicīnas zināšanas nodrošina autoritāti speciālisti sevi tuvina homeopātijai.",0
1430,Taumaturģiskie elementi Damaskas Jāņa dzīves aprakstā,"Maģistra darba tēma ir „Taumaturģiskie elementi Damaskas Jāņa dzīves aprakstā”. Darba uzdevums ir aplūkot brīnumu elementus dzīves stāstā par Jāni un to nozīmīgumu reliģiskajā kontekstā. Damaskas Jānis, ikonu teoloģijas aizstāvis, Baznīcas doktors un pēdējais no Austrumu Baznīcas tēviem ir viens no izcilākajām Baznīcas autoritātēm Svētajos Rakstos un dogmatikā. Darbs apskata brīnuma aspekta nozīmīgumu Baznīcu dzīvē.Maģistra darbs sastāv no trīs daļām. Pirmajā daļā tiek skaidrots taumaturģijas jeb brīnuma jēdziens, veicot ieskatu Korānā, Bībelē, kanonos un Damaskas Jāņa dzīves aprakstā. Otrā un trešā daļa veltīta brīnumu elementu apskatei, kā uzklausīta lūgšana, rokas izdziedināšana un Dievmātes parādīšanās un to nozīmīgums reliģija.",0
1431,Atšķirības starp varoņa konceptu animācijās Japānas un Rietumu sabiedrībās: varonis kā paraugs bērniem,"Bakalaura darbā „Atšķirības starp varoņa konceptu animācijās Japānas un Rietumu sabiedrībās: varonis kā paraugs bērniem” tiek pētīta Japānas un Rietumu sabiedrības un to ietekme uz bērnu caur animācijām. Darba mērķis ir 1) noskaidrot Japānas un Rietumu sabiedrību galvenās atšķirības, kuras attiecas uz ietekmi uz bērniem, 2) apskatīt animācijas varoņu sniegtos paraugus bērniem. Darbs satur 57 lapas un ir sadalīts nodaļās un apakšnodaļās. Pētījuma veikšanai izmantoti zinātniski materiāli, žurnālu raksti, publicējumi internetā, esejas, internetā publicēti raksti un laikraksti.",0
1432,Laulības al-Gazālī darbā „Reliģisko zināšanu atdzimšana”,"Maģistra darbā „Laulības al Gazālī darbā „Reliģisko zināšanu atdzimšana” tiek sniegts šī darba tulkojums, perioda vēsturiskais raksturojums un al Gazālī garīguma aspektu analīze. Darbs iepazīstina ar svarīgākajiem laulību priekšnoteikumiem 11. gs. musulmaņu sabiedrībā. Aplūkots ir vēsturiskais raksturojums, kādā grāmata ir tapusi un, kādi ir bijuši al Gazālī radošās personības raksturojošie elementi.Darba mērķis ir padziļināti izpētīt laulības institūciju tādu, kādu to izprata un savā darbā „Reliģisko zināšanu atdzimšana” apraksta al Gazālī.",0
1433,Vāciskās izcelsmes uzvārdi Raunā,"Bakalaura darba nosaukums ir „Vāciskās izcelsmes uzvārdi Raunā”, darba autore ir Kristīne Jurgena, darba vadītāja Prof. Dr. philol. Ineta Balode.Darbā tiek raksturoti vāciskās izcelsmes uzvārdi, kā arī pētīts to rašnās iemesls Raunā 19.gs sākumā. Veicot salīdzinājumu starp vāciskās izcelsmes uzvārdiem Raunā 19.g.s sākumā un uzvārdiem, kas Raunā atrodami šodien, tiek aplūkotas radušās izmaiņas rakstībā. Darba gaitā tika secināts, ka vācisko uzvārdu rašanos ietekmējuši vairāki līdzvērtīgi faktori, kā piemēram, ģeopolitiskais stāvoklis Latvijas teritorijā 19.g.s sākumā, vāciski runājošie muižnieki, cilvēku personīgā vēlme piederēt kādam noteiktam sabiedrības slānim, kā arī sākotnēja neizpratne par uzvārda nozīmi un svarīgumu. Darbs kopumā izklāstīts 40 lappusēs un tajā izmantoti 23 literatūras avoti.Atslēgas vārdi: vāciskās izcelsmes uzvārdi, Rauna, Vidzemes guberņa, dzimtbūšanas atcelšana, uzvārdu nozīme.",0
1434,Latvijas profesionālo sieviešu basketbolistu folklora,"Pētījumā “Latvijas profesionālo sieviešu basketbolistu folklora” aplūkota profesionālās grupas – latviešu izcelsmes sieviešu basketbolistu kopējā folklora, kura tiek izmantota gan grupas iekšējai saziņai, gan saskarsmē ar citu kultūridentitāšu nesējiem. Mērķis ir raksturot šo grupu tās sociālās bāzes un grupas pārstāvju individuālajā kontekstā. Iepazīstoties ar teorētisko literatūru, grupas darba vidi un sociālo bāzi, tika identificēti un raksturoti grupā pastāvošie folkloras žanri. Apskatot grupas specifisko leksiku un spēlētāju refleksijas par ar grupu saistītajiem stereotipiem, secināts, ka darba videi ir liela nozīme folkloras radīšanā, kā arī izpētīts, kādi ekspresīvie līdzekļi tiek izmantoti, basketbolistēm formulējot to, kas viņas ir, kādas viņas ir un kā tas, kādas viņas ir patiesībā, atšķiras no tā, ko par viņām mēdz domāt.",0
1435,A. Sabaļauska ieguldījums baltistikā (latvistikā),"Maģistra darba tēma ir „A. Sabaļauska ieguldījums baltistikā (latvistikā)“.Darba mērķis – iepazīstināt ar lietuviešu valodnieka A. Sabaļauska nozīmīgākajiem darbiem baltistikā (latvistikā), galvenokārt leksikoloģijas un valodniecības vēstures nozarē, kā arī ar populārzinātniskajiem darbiem.Darbā tika izvirzīti vairāki uzdevumi, kas palīdzētu apstiprināt izvirzīto hipotēzi: lietuviešu valodnieks A. Sabaļausks ir viens no ievērojamākajiem un zināmākajiem 20. gs. valodniekiem Lietuvā, kurš darbojies gan leksikoloģijas nozarē, gan ir izcilu populārzinātnisko darbu autors, taču vislielāko ievērību gan citu valodas pētnieku, gan pārējās sabiedrības vidū izpelnījies ar saviem darbiem valodniecības vēsturē, turklāt daudzi viņa darbi ir saistīti ar latvistiku.Darbā izmantotās metodes: salīdzinošā metode, ilustratīvā metode un literatūras analīze.Maģistra darbs sastāv no 4 nodaļām, 4 apakšnodaļām un 8 apakšapakšnodaļām, anotācijas latviešu un angļu valodā, saīsinājumu un apzīmējumu saraksta, ievada, secinājumiem un izmantotā literatūras saraksta.Darbā, pirmkārt, tiek sniegta informācija par valodnieka biogrāfiju, otrkārt, tiek raksturots A. Sabaļauska ieguldījums baltu leksikoloģijā, treškārt, tiek aprakstīta ievērojamā valodnieka darbība baltu (tai skaitā latviešu) valodniecības vēsturē un, ceturtkārt, sniegta informācija par valodnieka ievērojamākajiem populārzinātniskajiem darbiem.",0
1436,Spānijas koloniju Amerikā attēlojums kino,"Darba mērķis bija salīdzināt kinematogrāfikās stāstījuma metodes, kuras tiek izmantotas Spānijas kolonizēšanas Amerikā attēlojumā kino. Galvenie uzdevumi mērķa sasniegšanai bija teorētiskā materiāla apkopošana par vēsturisko filmu žanru, tā analīzi. Tāpat tika apkopoti vēsturiskie dati par vietām, personām un notikumiem, kuri ir attēloti trīs filmas. Pēc teorētiskās daļas apkopošanas tika veikta šo filmu analīze un kinematogrāfisko stāstījuma metožu uzskaitījums un to nozīmes aprakstīšana.Galvenie darba secinājumi: biežāk lietotās kinematogrāfiskās stāstījuma metodes ir vienkāršošana, invencija un izmaiņas hronoloģijā. Svarīgi atzīmēt, ka katras metodes pielietojums ir jāanalizē atsevišķi, jo svarīgāks ir izmantotās kinomatogrāfiskā stāstījuma metodes uzdevums un rezultāts.",0
1437,Nomenu okazionālismi publicistikā,"Maģistra darba tēma ir „Nomenu okazionālismi publicistikā”. Maģistra darba mērķis ir izpētīt nomenu okazionālismu lietojumu publicistikā, ekscerpējot piemērus no dažādu žanru analītiskajām publickācijām kā drukātajos, tā arī interneta resursos. Latviešu valodā arvien vairāk attīstās valodas jaunrade, taču okazionālismi latviešu valodā ir maz pētīti.Maģistra darba īstenošanai tika izvirzīti uzdevumi – analizēt ekscerpēto piemēru lietojuma īpatnības, izpētīt okazionālismu darināšanas paņēmienus, noskaidrot okazionālismu semantiku. No pētījuma izriet, ka okazionālismiem raksturīga cieša saistība ar kontekstu, okazionālismi bieži tiek izmantoti virsrakstos, un tie pauž autora individuālā stila īpatnības. Ekscerpētos piemērus var iedalīt 10 tematiskajās grupās, okazionālismu darināšanā galvenokārt izmantots sintaktiskais vārddarināšanas paņēmiens. Darba gaitā tika izmantota aprakstošā un aizstāšanas metode.",0
1438,Šamisena un tā mūzikas inovācijas pēc 2. pasaules kara,"Maģistra darbs „Šamisena un tā mūzikas inovācijas pēc 2. pasaules kara” ir veltīts japāņu tradicionālā instrumenta šamisena un tā mūzikas padziļinātai izpētei pēc Otrā pasaules kara. Konkrēti tiek pētītas laika gaitā radītās instrumenta mūzikas un spēles stila inovācijas, kā arī ko šīs izmaiņas nozīmē mūsdienu mūzikas kontekstā.Tēmas aktualitāte tiek balstīta uz to, ka pēdējo divdesmit gadu laikā šamisena pielietojums japāņu sabiedrībā ir pastiprinājies, kā arī plaši izplatījies ārpus Japānas. Šis instruments ir ieguvis popularitāti ne tikai vecāko paaudžu vidū, bet arī jauniešu starpā, un tiek lietots daudzu moderno mūzikas stilu izpildīšanai.Darba mērķis bija izpētīt izmaiņas, ar kurām sastapās tradicionālais šamisens un tā mūziķi, lai nonāktu līdz mūsdienās pastāvošai modernā šamisena populārajai kultūrai. Tika secināts, ka neskatoties uz vairākām paša instrumenta, spēles stila un mūzikas inovācijām, šamisens ir spējis saglabāt savas tradicionālās un kulturālās vērtības, tai pašā laika neatpaliekot no laicīgās mūzikas attīstības un izplatības, kā arī gūstot popularitāti arī ārpus Japānas robežām.Darbs sastāv sešām daļām, pirmajā daļā iepazīstinot ar tradicionālā šamisena uzbūvi, repertuāru un kulturālajiem kontekstiem. Otrajā daļā tiek aprakstīta Rietumu mūzikas ienākšana un ietekme Japānā, un kā šī ietekme konkrēti atspoguļojās uz šamisenu. Trešajā, ceturtajā un piektajā daļā tiek apskatīta pēckara modernā šamisena uzbūves, spēles stilu un repertuāra inovācijas, kā arī instrumenta lietošanas situācijas un nozīme mūsdienu kultūras kontekstā. Sestajā daļā tiek izpētīts šamisena pielietojums un izplatība ārpus Japānas, konkrēti aprakstot Šveices un Amerikas gadījumus.     Darba garums ir 65 lapas, neskaitot titullapu un literatūras sarakstu.",0
1439,"Andreja Upīša literārā darbība no 1899. g. līdz 1909. g.: žanrs, strāvojumi un inovācijas","Andreja Upīša 20. gadsimta sākuma radošā darbība aptver 65 prozas darbus, 4 lugas un 78 dzejoļus, arīdzan 37 darbus satīras žanrā. Avotu apjoma un žanriskā spektra dēļ maģistra darbā tiek aplūkoti tikai nozīmīgākie pirmajā desmitgadē sarakstītie A. Upīša prozas darbi. Pētījums „Andreja Upīša literārā darbība no 1899. g. līdz 1909. g.: žanrs, strāvojumi un inovācijas” ir mēģinājums apskatīt reālisma, naturālisma un citu literatūras virzienu vai strāvojumu iezīmju un prozas žanru īpatnību saskares punktus, analizējot katru prozas darbu atsevišķi. Pētījums ir arī mēģinājums konstatēt ideoloģisko un estētisko uzskatu lūzuma punktus rakstnieka pirmās desmitgades daiļradē.A. Upīts tradicionāli tiek saistīts ar klasisku 19. gadsimta reālistiskās literatūras tradīciju, taču vairākos autora romānos, īsajos stāstos un novelēs atrodami arī moderni paņēmieni un novitātes.",0
1440,Japānas piemīlības kultūra,"Egija Priede, Japānas piemīlības kultūra: bakalaura darbs. Rīga,Latvijas Universitāte, 2015. 40 lpp., 20 bibl. nos.Darbā tiek pētīta japāņu piemīlības kultūra, tās vēsture,tās kultūras izpausme, kritiskais vērtējums un piemīlības kultūras izpausme Japānas subkultūrās.",0
1441,Dzīvnieku īpašības igauņu un latviešu sakāmvārdos,"Bakalaura darbs ''Dzīvnieku īpašības igauņu un latviešu sakāmvārdos'' veltīts dzīvnieku īpašību izpētei un salīdzināšanai.Darba teorētiskajā daļā atspoguļots vispārīgs folkloras raksturojums. Apskatīta igauņu un latviešu folkloras vēsture. Sīkāk aprakstīta tieši sakāmvārdu attīstība un pētniecība Latvijā un Igaunijā.Darba praktiskajā daļā sakāmvārdi klasificēti pēc struktūras, ko sakāmvārdu klasificēšanai izmantojis E. Laugaste (1975). Pēc tam tie analizēti pēc satura un formas. Izpētītas raksturīgākās dzīvnieku īpašības. Noslēgumā tiek atrastas tipiskākās dzīvnieku īpašības, kuras atklāj cilvēkam raksturīgo.Atslēgas vārdi: folklora, sakāmvārds, dzīvnieks, īpašības.",0
1442,"Folkloras festivāla „Baltica"" publiskā komunikācija Latvijā no 2006. līdz 2015. gadam","Maģistra darba “Folkloras festivāla „Baltica” publiskā komunikācija Latvijā no 2006. līdz 2015. gadam” mērķis ir iegūt padziļinātu ieskatu starptautiskā folkloras festivāla “Baltica” publiskajā komunikācijā un noskaidrot, vai tā publiskās komunikācijas organizācija kā būtisks festivāla Baltica popularizēšanas instruments kopš 2006.gada atbilst veiksmīgas un daudzpusīgas komunikācijas kampaņas organizācijai.Šī darba teorētiskajā daļā īpaša uzmanība tikusi pievērsta tādiem jēdzieniem kā kultūra un radošums kā cilvēku tradicionālās kultūras izpausmju pamats, kultūras un radošās industrijas kā kultūras mantojuma realizētājs mūsdienās, mantojuma jēdziens un tā tipi, kā arī publiskās komunikācijas kampaņas, to nozīme un organizācija.Lai sasniegtu pētījuma mērķi, tika izmantotas trīs pētījuma metodes: padziļinātās intervijas, lai iegūtu informāciju par festivāla Baltica vēsturi, tā pozīciju, pieredzi un problēmām tieši publiskās komunikācijas aspektā, SVID analīzi (Stiprās, vājās puses, iespējas un draudi), kas balstīta uz padziļinātajās intervijās iegūto informāciju, kā arī anketēšana Internetā, kurā tika iegūta informācija par iedzīvotāju informētību par festivālu Baltica un to potenciālo interesi festivālā un tā apmeklēšanā.Pētījuma rezultāti liecina, ka publiskās komunikācijas plānošanas un realizācijas process katrā no pētāmajiem festivāla Baltica gadiem daļēji atbilst kvalitatīvas un daudzpusīgas publiskās komunikācijas organizācijai. Festivāls Baltica ir būtiski atkarīgs no notikumiem valsts pārvaldē un to spēcīgi  ietekmē dažādas sociāli politiskas un ekonomiskas problēmas valstī, kas attiecīgi ietekmē festivāla publiskās komunikācijas rezultātus un tādējādi arī festivāla popularitāti iedzīvotāju vidū. Neraugoties uz to, festivālam Baltica ir nozīmīgs potenciāls nākotnē, jo cilvēki ir ieinteresēti festivāla konceptā un to labprāt apmeklētu, ja sastādītā programma tiem liktos saistoša.",0
1443,"Akadēmisko un vispārīgo vārdu biežuma salīdzinājums, izmantojot angļu valodas korpusus","Bakalaura darba tēma veltīta korpusu lingvistikas jomas pētniecībai, lai veiktu biežāk lietoto vārdu salīdzināšanu  akadēmiskajā un vispārējā angļu valodā ar teksta korpusu palīdzību. Izvēlētās tēmas aktualitāti nosaka valodniecības un moderno tehnoloģiju mijiedarbība, kā arī nepieciešamība izprast, kā tiek lietota un attīstās valoda. Bakalaura darba mērķis ir analizēt teorētisko literatūru par korpusu lingvistiku, kā arī atšķirības starp akadēmiskās un vispārējās angļu valodas pielietojumu. Pētījuma metodoloģija balstīta uz akadēmiskajā studijām un empīrisku pieeju pētījumam. Pētījuma dati iegūti, izmantojot atbilstošu programmatūru, kā arī analizējot biežāk sastopamos vārdus teksta korpusos akadēmiskajā un vispārīgajā angļu valodā. Pētījuma beigās tiek izdarīti secinājumi par to, ka pētījumā atspoguļotie dati uzskatāmi parāda vārdu lietojuma atšķirības un biežuma atšķirīgās proporcijas akadēmiskajos un vispārējās angļu valodas teksta korpusos.  Atslēgas vārdi: korpusu lingvistika, vārdu krājums, izvietošanas biežums, atbilstība, akadēmiskā angļu valoda, vispārējā angļu valoda.",0
1444,17.gs. latīņu okazionālā dzeja Rīgā: zinātnisko pētījumu tekstos,"Maģistra darba 17.gs. latīņu okazionālā dzeja Rīgā zinātnisko pētījumu tekstos mērķis ir izpētīt okazionālās dzejas specifiku zinātnisko disputu tekstos, pievēršot uzmanību tās funkcijām un tematiskajai daudzveidībai. Darba autore izvirzīja hipotēzi, ka ikviens aiz zinātniskā disputa teksta pievienotais okazionālais dzejolis, kas sacerēts par godu zinātniskā disputa aizstāvēšanai, ir mērķēts uz konkrētā cilvēka personības glorifikāciju, publicitātes vairošanu, neatkarīgi no disputa satura, tēmas un nozīmīguma.Darba teorētiskais pamats ir balstīts Livonijas vēstures materiālu izpētē, kā arī 16. - 17.gs. un mūsdienu literatūras teorētiķu pētījumos par okazionālo dzeju un zinātnisko disputu tekstiem. Pētījuma praktiskajā daļā tiek apskatītas okazionālās dzejas funkcijas, tematika un tematiskais saistījums ar zinātnisko disputu tekstu saturu. Pētījuma rezultātā apstiprinājās izteiktā hipotēze.Maģistra darba pielikumā ir ietverts Rīgā sacerētās okazionālās dzejas tulkojums; tas pieejams darba iespiestajā versijā Klasiskās filoloģijas katedrā.",0
1445,Piespiedu migrācijas tiesiskais regulējums un situācija starptautisko un nacionālo krīžu kontekstā,"Arvien pieaugošā tendence piespiedu migrācijas cilvēku skaitam palielināties šobrīd ir viena no galvenajām tēmām teju visas pasaules politiskajās organizācijās.  Esošie pasaules konflikti kļūst aizvien sarežģītāki un vardarbīgāki un iepriekšējie starptautiskie tiesību reguējumi vairs neizšķir problēmas. Pētījums analizē piespiedu migrācijas tipu – bēgļu, iekšēji pārvietoto cilvēku un patvērumu meklētāju problēmātiku mūsdienās, pierādot, ka atšķirība starp šīm grupām pazūd. Gadījuma analīze tiek veikta Centrālāfrikas Republikā, Ukrainā un Latvijā un pierāda, ka līdzšinējās politikas nav strādājušas un arī jaunās necīnās ar problēmas izcelsmi krīzēs un konfliktos. Teorētiskās atšķirības ir pazudušas un pasaule tagad noskatās uz 38 miljoni cilvēku cīņu par dzīvību.",0
1446,Latviešu tradicionālo zīmju funkcijas 21. gadsimtā,"Pētījuma „Latviešu tradicionālo zīmju funkcijas 21. gadsimtā” mērķis ir noskaidrot mūsdienās populārāko latviešu rakstu zīmju funkcijas, salīdzināt tās ar tradicionālo izpratni un nozīmes traktējumu. Mērķa sasniegšanai izvirzīti šādi uzdevumi: identificēt mūsdienās populārākās latviešu tradicionālās zīmes, izpētīt to tradicionālo traktējumu, izpētīt latviešu tradicionālo zīmju funkcijas, nozīmi un apzināt to pielietojuma nozares un sfēras 21. gadsimtā, salīdzināt latviešu raksta zīmju funkciju izmaiņas – tradicionālajā kultūrā un mūsdienu situācijā, noteikt  izmaiņu iemeslus. Pētījumā izmantotas kvalitatīvās intervijas, kontekstuālā pieeja, komparatīvā izpētes metode. Bakalaura darba rezultātā secināts, ka mūsdienās populārākās latviešu tradicionālās zīmes ir Saules zīme, Jumja zīme, Māras krusts, Ugunskrusts, Čūskas vai Zalkša zīme. Tāpat tika konstatēts, ka 21. gadsimtā aktuālas ir zīmju estētiskā, enerģētiskā, nacionālās identitātes un stila izteikšanas funkcijas. Par latviešu rakstu zīmju izmaiņu iemesliem uzskatāma urbanizācija, mehanizācija, padomju laiku ietekme, sabiedrības un kultūras attīstība.",0
1447,Konfliktu menedžments rakstiskajā komunikācijā,"Bаkаlаurа dаrbs аpskаtа konfliktа menedžmentа tēmu rаkstiskаjā sаziņā, kurаs nozīmi veido komunikаtīvās kompetences pieаugošā lomа sаbiedrībā un rаkstiskās sаziņаs аugošā populаritāte, kаs sаistītа аr tehnoloģiju аttīstību un vispārējām globаlizācijаs tendencēm. Dаrbа mērķis ir pētīt konfliktа menedžmentа metodes stаrppersonu sаziņā, īpаšu vērību pievēršot vаlodаs lietojumа lomаi konfliktа аttīstībā un risināšаnā. Dаrbа pētījumā izmаntotās metodes ietver teorētisko аtzinumu izpēti un dаrbа аutores empīrisko pētījumu diskursа аnаlīzes formā, kurā аnаlizēts, kā vаlodаs lietojums veicinа vаi kаvē konfliktа аttīstību e-pаstа sаrаkstēs. Dаrbа rezultātā ir izpētīti iespējаmie konfliktu rаšаnās iemesli sаvstаrpējā komunikācijā no vаlodаs lietojumа skаtupunktа, kā аrī аplūkotаs konfliktu novēršаnаs metodes un to pielietojums rаkstiskаjā sаziņā.",0
1448,Zīmju tulkojums Osvalda Zebra prozā stāstījuma gramatikas aspektā,"Pētījuma centrā izvirzītas piecas Osvalda Zebra prozas zīmes – māja, ceļš, bērns, Mihails un medijs. Zīmes pētītas stāstījuma gramatikas četros līmeņos – stāstījuma veids, laiktelpa, stāstītājs un kompozīcija. Pētījums balstīts semiotikas un naratoloģijas teorijās. Pētījuma mērķis ir noteikt Osvalda Zebra prozā zīmju nozīmju sakarības ar stāstījuma gramatiku. Pētījuma uzdevumi ir veikt zīmju semiotisko izpēti un iegūtos rezultātus analizēt stāstījuma gramatikas aspektā, vispirms veicot izvēlēto zīmju grupēšanu pēc to līdzībām, lai efektīvāk iztulkotu to semantiskās nozīmes, bet turpmāk nosakot atbilstošus stāstījuma gramatikas elementus, pēc kuriem veikt nozīmju analīzi. Rezultāti atklāj, kā zīmju un stāstījuma gramatikas attieksmes atklāj autora galveno vēstījumu – personības morālā izaugsme no destrukcijas līdz cilvēka gara brīvībai.",0
1449,Pagānisms Igaunijā: koku loma cilvēku dzīvē,"Darba būtība ir apskatīt, kāda ir pagānisma saistība ar dabu, tātad arī kokiem. Pētījuma mērķis ir noskaidrot, kāda ir igauņu attieksme pret kokiem, kāda ir koku nozīme igauņu dzīvē, un salīdzināt, kā šī mijiedarbība ir laika gaitā mainījusies. Darba uzdevumi ir apkopot teorētisko materiālu par to, kas ir ticība, reliģija un pagānisms, kāda ir koku loma igauņu tradīcijās; intervēt igauņus, lai noskaidrotu, kāda ir mūsdienu igauņu attieksme pret kokiem; salīdzināt, kā koku un cilvēku mijiedarbība laika gaitā ir mainījusies; kā arī izdarīt secinājumus. Pētījuma rezultāti rāda, ka intervēto igauņu apziņā koki ir dzīvas un apgarotas būtnes. Tomēr nav skaidrs, vai koki jūt sāpes tā, kā to dara cilvēki. Ja runā par tradīcijām, tad viņi pārsvarā ievēro tās, kuras ir saistītas ar svētku noskaņas radīšanu, neiedziļinoties to būtībā.",0
1450,Rudzātu izloksne un tās izveides kultūrvēsturiskie apstākļi,"Maģistra darbā „Rudzātu izloksne un tās izveides kultūrvēsturiskie apstākļi“ analizēta Rudzātu437 teritorijas kultūrvēsture, izloksnes vokālisma īpatnības un sociolingvistiskā informācija par aptaujātajiem teicējiem.Mērķis ir noskaidrot, kā Rudzātu437 izloksnes teritorijas kultūrvēsture līdz vienota Rudzātu pagasta izveidei 1925. g. ir atstājusi iespaidu uz izloksnes izveidi un vai mūsdienās tas atspoguļojas fonētiskajā materiālā – izloksnes vokālismā. Izdarīti secinājumi par to, kādā veidā vēsturiski mainīgā teritorijas administratīvā un draudžu piederība, iedzīvotāju migrācija un atšķirīgās kontaktzonas atspoguļojas mūsdienu Rudzātu437 izloksnes teicēju valodā un vai šo teritoriju nešķērso izoglosas.",0
1451,Adjektīvu paronīmi lietišķajā tekstveidē,"Bakalaura darba nosaukums ir „Adjektīvu paronīmi lietišķajā tekstveidē”. Paronīmija ir viens no paralēlismu veidiem, mūsdienās latviešu valodniecībā adjektīvu paronīmija ir aktuāla, bet maz pētīta parādība. Adjektīvu paronīmija regulāri identificējama noteiktos vārddarināšanas tipos, tajā ir izplatīti atšķirīgu sufiksālu atvasinājumu paronīmu pāri. Lietišķajos tekstos adjektīvu paronīmu lietojums ir aktuāls. Darba mērķis ir aprakstīt un analizēt adjektīvu paronīmu lietojumu lietišķajā tekstveidē. Lai sasniegtu darba mērķi, ir izvirzīti vairāki uzdevumi, kuros ietilpst teorētiskās literatūras izpēte, adjektīvu paronīmu klasifikācija un analīze, adjektīvu paronīmu šķīruma konstatēšana. Adjektīvu paronīmi ir analizēti no semantiskā aspekta. Praktiskajā pētījumā aplūkota katra adjektīva nozīme un noteikts to lietojums lietišķajā tekstveidē.",0
1452,Attieksmes apstākļi TED publiskās lekcijās,"Pēc dažādu metožu izpētes kā darba teorētiskais pamatojums izvēlēta Baibera (Biber) attieksmes marķējuma klasifikācija. Šajā pētnieciskajā darbā analizētas 20 TED publiskās lekcijas par biznesa tēmu. TED publiskās lekcijas ir popularizēšanas diskursa forma, kas veltīta dažādām tēmām ar mērķi izplatīt zināšanas.  Darba mērķis ir noteikt attieksmes apstākļu lietojuma sistēmu izvēlētajā korpusā. Lai sasniegtu mērķi, darbā izmantota kvalitatīvā un kvantitatīvā pētījuma metode. Pētījums atspoguļo attieksmes apstākļu pazīmes TED publiskajās lekcijās, proti, pēc semantisko kategoriju iedalījuma  visbiežāk lietotie ir epistēmiskas attieksmes apstākļi, pēc attieksmes apstākļu sintakses veidiem – viena vārda apstākļi, un attieksmes apstākļi parasti atrodas teikuma sākumā vai vidū. Pētījums pierāda, ka attieksmes apstākļi ieņem ļoti nozīmīgu lomu TED publiskajās lekcijās, kas saistītas ar biznesu tēmu.",0
1453,"Trīs klasiskās teorijas par cilvēka dabu Sjuņdzi, Mendzi un Gaodzi filosofijā","Bakalaura darbā „Trīs klasiskās teorijas par cilvēka dabu Sjuņdzi, Mendzi un Gaodzi filozofijā” tiek sniegts ieskats vienā no nozīmīgākajām filozofiskajām diskusijām Ķīnas vēsturē. Darba mērķis ir detalizēti iepazīstināt Ķīnas kultūras un filozofijas interesentus Latvijā ar trīs teorijām par cilvēka dabu, kuras Karojošo Valstu periodā izvirzīja Mendzi, Gaodzi un Sjuņdzi, lasītājam pašam ļaujot izvēlēties, kurai no tām dot priekšroku. Darbā iekļauti citāti no „Mendzi” un „Sjuņdzi” traktātiem, kuru tulkojumus latviešu valodā veikusi darba autore. Bakalaura darbs sastāv no trīs daļām, kurās tiek skaidrota ‘cilvēka dabas’ jēdziena rašanās un formulēšana, Mendzi, Gaodzi un Sjuņdzi atšķirīgās izpratnes par šo jēdzienu. Lasītājs tiek iepazīstināts ar Mendzi dzīvi, viņa filozofiju un teoriju par cilvēka labo dabu, kā arī Sjuņdzi dzīvi, viņa filozofijas galvenajām iezīmēm un teoriju par cilvēka ļauno dabu.",0
1454,"Antiutopiskie romāni pusaudžiem „Citādie”, „Delīrijs”, „Devējs”","Šis pētījums ir veltīts antiutopiskās pusaudžu literatūras analīzei V. Rotas grāmatā „Citādie”, L. Oliveras romānā „Delīrijs” un L. Lorijas darbā „Devējs”. Darba teorētisko daļu veido informācija par pusaudžiem domāto literatūru utopiskās un antiutopiskās literatūras žanru attīstību. Praktiskā daļa veltīta antiutopijas pazīmju analīzei pusaudžiem paredzētajās grāmatās „Citādie”, „Delīrijs” un „Devējs”. Pētījumā izmantota kvalitatīvā pētījumu metode, kas sevī ietver saistīto teoriju izpēti un kontrastīvo analīzi, romānu „Citādie”, „Delīrijs” un „Devējs” tuvlasījumu metodi, satura analīzi, interpretāciju, kopsavilkumu un secinājumus. Iegūtā informācija ļauj veikt antiutopijas iezīmju analīzi pusaudžiem paredzētajos romānos „Citādie”, „Delīrijs” un „Devējs”. Pētījuma rezultātus un secinājumus studenti var izmantot rakstot zinātniskus darbus, kas veltīti šai tēmai.Atslēgvārdi: pusaudžu literatūra, utopiskā literatūra, antiutopija, antiutopijas iezīmes pusaudžu literatūrā, Citādie”, „Delīrijs” „Devējs”.",0
1455,Māsu izglītības internacionalizācija Baltijas jūras reģionā,"Universitāšu internacionalizācija kalpo kā centrālā attīstības koncepcija mūsdienu augstākās izglītības vidē. Internacionalizācijas stratēģiju izveide un ieviešana ir augstākās izglītības iestāžu reakcija uz globalizācijas tendencēm. Lai izprastu iepriekšminēto procesu sākumu māsu izglītībā Baltijas valstīs, šis darbs pēta vairākus post-padomju augstākās izglītības reformu aspektus, jo tas palīdz novērot izejas pozīciju un pašreizējo māsu izglītības internacionalizācijas līmeni. Studentu mobilitāte starp augstākās izglītības iestādēm ir visbiežāk piemērotais mērījums, lai novērtētu universitātes internacionalizācijas līmeni. Darbā tiek aplūkota ienākošo un izejošo māszinību studentu mobilitāte un to ietekmējošie faktori Baltijas valstīs. Secinājumi un gala piezīmes tiek sastādītas pamatojoties uz savākto literatūru, statistikas datiem un autora profesionālo pieredzi kā studentam un darbiniekam augstākās izglītības iestādēs.",0
1456,"Laiks, telpa un cilvēks Noras Ikstenas darbā „Dzīves stāsti”","Maģistra darbā „Laiks, telpa un cilvēks Noras Ikstenas stāstu krājumā „Dzīves stāsti” analizētas tēmā atklātās literatūrzinātnes kategorijas. Pētījumā analizētais stāstu krājums atklāts Noras Ikstenas biogrāfijas un radošās darbības kontekstā, kā arī atklāta Noras Ikstenas radošā skolotāja Dzintara Soduma ietekme šī krājuma tapšanā. Izcelta arī dzīves stāstu nozīme gan humanitārajās zinātnēs, gan sociālajās zinātnēs. Atsevišķi analizēta sievišķā telpa un laiks, kā arī vīrišķā telpa un laiks. Telpas mākslinieciskā kategorija akcentēta lauku un pilsētas vidē, kā arī izceltas telpā esošas reālijas. Laika kategorija atklāta pagātnes, tagadnes un nākotnes skatījumā. Stāstu krājuma centrālās kategorijas analizētas salīdzinošā aspektā.",0
1457,Blogu lietojums rindkopu rakstīšanas prasmju mācīšanā,"Blogu integrēšana angļu valodas studijās ir viens no veidiem kā uzlabot digitālās prasmes, kuru nozīme turpina pieaugt. Šī pētījuma mērķis bija noskaidrot bloga kā interaktīva ideju ģenerēšanas rīka lietojuma efektivitāti angļu valodas nodarbībās kurās tiek mācīta cēloņa-rezultāta un argumentācijas rindkopu rakstīšana, kas paredzēta publicēšanai blogā. Izmantojot situācijas analīzes pētijuma metodi tika pierādīts izvirzītais pieņēmums, ka rakstītprasmju mācīšanā blogus var efektīvi iekļaut kā komunikatīvu ideju ģenerēšanas rīku. Rezultāti atklāja, ka blogi ir intraktīvi un praktiski saziņas līdzekļi, kurus var izmantot rakstīšanas prasmju pilnveidē, kā arī, lai palielinātu studentu motivāciju un interesi minēto rindkopu rakstīšanas procesā. Tādējādi pētījums ļauj secināt, ka izmantojot blogus, ir iepējams attīstīt rakstīšanas prasmes, paralēli pilnveidojot studentu digitālas prasmes.",0
1458,Baltijas loma internacionālajās brigādēs Spānijas pilsoņu kara laikā,"Šī pētījuma mērķis ir analizēt  Igaunijas, Latvijas un Lietuvas brīvprātīgo līdzdalību Spānijas pilsoņu karā (1936-1939). Lai izveidotu šo kopīgo  vēsturisko stāstījumu ir izmantoti un pārstrādāti daudzveidīgi dokumentāli avoti. Baltijas brīvprātīgo loma ir tēma, kura nepamatoti palika aizmirsta, mūsdienu pētījumiem ir labi dokumentēta bāze. Kamēr visu trīs Baltijas valstu autoritārās valdības bija pasludinājušas sevi neitrālas Spānijas konfliktā (kā lielākā daļa Eiropas valstu), notika savdabīga jauniešu mobilizācija, kuri saprota, ka Spānijas konflikts ir cīņa pret starptautisko nacistu fašisma universālajā dimensijā.",0
1459,Reklāma un kultūra,"Mūsdienās reklāmai ir svarīga loma mārketingā, Lai izveidotu pareizu un veiksmīgu reklāmu, nepieciešams zināt un izprast klientu vēlmes un attiecīgās kultūras īpašības. Šī darba mērķis ir klasificēt, kādi kultūras aspekti tiek ņemti vērā, veidojot Picanova GmbH reklāmas dažādās kultūrās, it īpaši ASV, Apvienotajā Karalistē un Vācijā, un noteikt, vai starp reklāmām šajās kultūrās pastāv atšķirības un kādas tās ir. Galvenā teorijas, kas tikai izmantotas darba izstrāde ir G. Hofsteda un E. Halla teorijas par kultūru. Pētījuma metodes izmantotas šajā darbā ir literatūras apskats un datu analīze. Darbs sastāv no astoņām nodaļām. Četras galvenās nodaļas ietver literatūras apskatu, pētījuma metodes aprakstu, reklāmu analīzi un secinājumus.",0
1460,Multimediju izmantošana runāšanas prasmju attīstīšanai biznesa studijās,"Bakalaura darba tēma “Multimediju izmantošana runāšanas prasmju attīstīšanai biznesa studijās” tika izvēlēta, jo tehnoloģiju straujās attīstības dēļ, mācīšanās, izmantojot multimediju, kļūst aizvien populārāka. Secinājumi tiek izdarīti, balstoties uz rezultātiem, kas tika iegūti atsevišķo gadījumu pētījumā. Tiešsaistes vide nodrošina iespēju katram studentam mācīties, izmantojot tos rīkus, kas ir piemērotāki viņam/viņai.",0
1461,"Īpašības vārdu lietojums ""The Economist"" rakstos par musulmaņu komercdarbību","Musulmaņu skaits Eiropā, kā arī Musulmaņu atspoguļojums plašsaziņas līdzekļos turpina augt. Lai arī politiskās un reliģiskās spriedzes ietekmē šī varētu šķist kā dabīgi sekojoša reakcija, pētījumi jau iepriekš norādījuši, ka trūkst noteikta līdzsvara un musulmaņi ziņās tiek atspoguļoti negatīvā gaismā. Šis pētījuma darbs uzsvaru liek uz īpašības vārdu lietojumu „The Economist” rakstos par musulmaņu komercdarbību un mēģina noskaidrot, kā īpašības vārdi var tikt lietoti kā spēcīgi instrumenti, kas veido stāstus. Šim nolūkam tika lasīta un salīdzināta teorija par īpašības vārdiem, žurnālistikas stilu un tā pēdējo gadu perspektīvu attiecībā uz musulmaņiem, tika izvēlēts „The Economist” rakstu korpuss, kā arī tika veikta teksta satura analīze. Rezultāti norāda, ka visbiežāk lietotie īpašības vārdi bija Muslim un Islamic, kas uzsver atšķirību starp musulmaņiem un citām grupām. Musulmaņu sievietes tika atspoguļotas vairāk nekā musulmaņu vīrieši, kā arī pausta noteikta etniskā diskriminācija. Ņemot vērā to, ka „The Economist” savos rakstos iekļauj gandrīz vienādu skaitu īpašības vārdu, kas raksturo produktus un uzņēmumus, un tādu, kas attiecināmi uz emocijām, laikraksts veiksmīgi iekļaujas biznesa diskursa robežās.Atslēgvārdi: Īpašības vārdi, musulmaņu komercdarbība, žurnālistikas stils, biznesa diskurss, musulmaņu attēlošana",0
1462,Adaptētās literatūras lietojums individuālajās angļu valodas mācīšanas nodarbībās,"Mūsdienās, moderno tehnoloģiju laikmetā, lasīšana vēl joprojām ir ērtākais veids kā iegūt jaunu informāciju. Tā palīdz attīstīt uzmanību, spēju analizēt un apstrādāt jaunu informāciju, utt. Tomēr lasīšanas process liekas ļoti sarežģīts, īpaši jaunāko klašu skolēniem. Tādos gadījumos vecāki meklē privātskolotāju, kas palīdzēs risināt bērnu problēmu individuālajās stundās. Par populārāko rīku bērnu lasītprasmes attīstīšanai tiek uzskatīta adaptēta literatūra. Pētījuma mērķis bija izpētīt adaptētās literatūras  lomu jaunāko klašu skolēnu lasītprasmes attīstīšanā individuālajās angļu valodas kā svešvalodas stundās. Lai sasniegtu šo mērķi, tika izmantota gadījuma izpētes metode un rezultāti tika salīdzināti ar skolotāju anketu analīzes datiem. Pētījumu rezultāti parādīja, ka adaptētā literatūra palīdz paplašināt audzēkņu leksiku, palielināt lasīšanas ātrumu un uzlabot jauna teksta izpratni. Tātad adaptēta literatūra ieņem nozīmīgu vietu jaunāko klašu skolēnu lasītprasmes attīstībā privātstundās. Pētījuma rezultāti var tikt izmantoti tālākos pētījumos par adaptētās literatūras lomu skolā.",0
1463,Svētā kalna kults Šugendo,"Bakalaura darbs „Svētā kalna kults šugendō” ir paredzēts, lai iepazīstinātu lasītāju par šo reliģijas atzaru un tā pamata dievināšanas objektu- kalnu. Darba analīzes objekti ir sadalīti trīs kategorijās; reliģisks pamats, ceremoniju nozīme un sieviete kalnā.",0
1464,Forbes konferences rakstveida žanri,"Šī pētījuma galvenais mērķis ir noteikt Forbes konferences  rakstveida žanrus, to retoriskos posmus un soļus (moves and steps). Astoņas konferences no Forbes tiešsaites kalpoja kā pētījumā prieksmets, lai izpētītu tai raksturīgus žanrus. Darba pirmā daļa balstās uz sekundāro avotu izpētī par žanriem, intertekstualitāti, retorisku posmu un soļu struktūru. Otrājā daļa ir aplūkota empiriskā daļa,  kas ietver sevī konferences rakstveida žanru noteikšanu, to posmu un soļu struktūru un to lingvistisko iezīmju analīzi. Teorētiska un empīriskā daļa atklāja, ka visās 8 konferencēs tipiskie žanri bija konfrerences dienas kārtība, pārskati, un preses relīzes. Žanriem piemīt vienādi posmi un soļi, ka arī lingvistiskas iezīmēs tajās īpaši neatšķirās.",0
1465,Izteicēju lietojums pašidentifikācijas naratīvos,"Šis bakalaura darbs, kura nosaukums ir „Izteicēju lietojums pašidentifikācijas naratīvos”, tika izstrādāts ar mērķi izpētīt faktorus, kuri nosaka darbības vārdu lietojumu, tai skaitā, dažādu darbības vārdu izvēli, kā arī, lai noteiktu un klasificētu, kuram no būtības aspektiem atbilst identificētie 1. pers. stāstījuma teikumi. Galvenās pētījuma metodes ietvēra pašidentifikācijas naratīvu apkopošanu un gramatisku teksta analīzi, lai izpētītu darbības vārdu lietojumu. Kopumā tika savākti 10 pašidientifikācijas naratīvi no dažādu valstu pārstāvjiem, kuru dzimtā valoda ir angļu valoda. Atklājās, ka visbiežāk lietotais darbības vārda modelis 1. pers. stāstījuma teikumos sastāv no salikta nomināla izteicēja vienkāršajā tagadnē, īstenības izteiksmē un darāmajā kārtā. Pētījuma rezultāts ļauj labāk izprast pašidentifikācijas naratīvu veidošanas procesu un tā gramatisko saskaņotību. Kā arī tika secināts, ka pašidentifikācijas naratīvos visbiežāk izpaustais būtības aspekts bija ‘Reflektīvais Es’. Rezultāti liek vērst uzmanību uz to, ka ir svarīgi veicināt visu četru būtības aspektu apzināšanos cilvēkos, lai izvairītos no neapzinātas nevērības pret pilnīgu identitātes izpratni.",0
1466,Verbālās un neverbālās komunikācijas starpkultūru aspekta salīdzināšana biznesa sarunās,"Lai izvairītos no pārpratumiem biznesa sarunās, cilvēkam jāzina citu kultūru komunikācijas īpatnības. Šī bakalaura darba mērķis ir izpētīt verbālās un neverbālās komunikācijas atšķirīgās pazīmes sarunu laikā amerikāņu, arābu, japāņu, krievu un latviešu kultūrās. Minētajā pētījumā tiek izmantoti verbālās un neverbālās starpkultūru sarunu komunikācijas teoriju salīdzinoša analīze un gadījuma izpēte, kuras gaitā tika aptaujāti pieredzējuši biznesa profesionāļi. Iegūtie dati parāda, ka kultūras dimensijas nosaka verbālo un neverbālo komunikāciju visās analizētajās kultūrās. Pētījuma rezultātā ir izdarīts secinājums, ka kultūras komunikācijas īpatnību apzināšanās ir svarīga veiksmīgām biznesa sarunām.",0
1467,„Jidzjin” pamatstruktūra un komentāru tradīcijas,"Bakalaura darba tēmas nosaukums ir “„Jidzjin pamatstruktūra un komentāru tradīcijas”. Darbs ir veltīts „Jidzjin” struktūras aspekta un vēstures pētīšanai, kā arī tiks apskatīti un analizēti „Jidzjin” komentāri un to interpretācijas.“Pārmaiņu kanons” tika uzrakstīta tālā senatnē, bet tā  joprojām ir aktuāla mūsdienās. Pēc statistikas „Jidzjin” ir viena no vispazīstamākajām grāmatām pasaulē. Mūsdienas jebkurš cilvēks var izmantot „Jidzjin” tekstu, lai pareģotu savu nākotni. Par „Jidzjin” interesējas arī sinologi. Grāmata tiek vēl aizvien pētīta un apmēram katru gadu tiek veikti jauni pētījumi un publicēti jauni tulkojumi. Darba mērķis ir aprakstīt „Jidzjin” struktūru, veikt ieskatu teksta vēsturē, kā arī aplūkot teksta pētījumus, komentārus un interpretācijas. Darba mērķis nav sniegt „Jidzjin” teksta un pētījumu saturisku analīzi, bet gan sniegt priekšstatu par to, kādi pētījumi, komentāri vai interpretācijas pastāvēja vispār un kā tie bija strukturēti.Darbs sastāv no trīs nodaļām. Pirmajā nodaļā tiek apskatīta „Jidzjin” un „Desmit sparnu” komentāri. Otrā daļa ir veltīta ieskatam „Jidzjin” vēsturē, tās autorības un datēšanas problemātikai un arheoloģiskajām liecībam. Savukārt trešā daļa ir veltīta „Jidzjin” pētniecībai un tiek apskatīti pētījumi gan Eiropā, gan Āzijas valstīs. Darba apjoms ir 41 lpp.",0
1468,Reklāmrakstu žanra analīze,"Mūsdienās reklāmraksti tiek izmantoti kā reklamēšanas veids, tiem ir īpaša struktūra un specifiskas iezīmes, kuru mērķis ir pārliecināt lasītājus iegādāties preci vai pakalpojumu. Izmantojot žanra analīzi, tika analizēta reklāmrakstu teksta struktūra. Teksta iekšējās iezīmes un pragmatiskās iezīmes arī tika izpētītas. Analīzes rezultāti atklāja, ka reklāmas funkcija tiek realizēta ar teksta struktūru, kas lielā mērā ir līdzīga reklāmu struktūrai. Tajā pašā laikā daži teksta etapi nodrošina arī informatīvo funkciju, kura tiek padarīta intensīvāka ar ziņu shēmas kategorijām, jo tās rada iespaidu par objektīvu informācijas pasniegšanu. Pozitīvas valodas izmantošana ir efektīva komunikācijas taktika, kas nodrošina gan reklāmrakstu reklāmas, gan informatīvo funkciju.",0
1469,Nosacījuma palīgteikumi Britu nacionālā korpusa tirdzniecības sadaļā,"Bakalaura darbā tiek pētīti nosacjuma palīgteikumi Britu Nacionālā Korpusa tirzdniecības sadaļā. Pastāv dažādu veidu nosacījuma palīgteikumi, un to lietošanas nolūks atšķiras. Tie tiek izmantoti dažādās jomās: gan ikdienas komunikācijā, gan biznesa, gan tirzdniecības jomās. Nosacījuma palīgteikumus angļu valodā izmanto, lai izteiktu vispārīgus faktus un īstus vai neīstus notikumus.Darba mērķis ir izpētīt nosacījuma palīgteikumus Britu Nacionālā Korpusa tirzdniecības sadaļā, lai noskaidrotu, kādu funkciju tie pilda teikumos.Pētījuma darba metode ir kvantitatīva un kvalitatīva uz korpusu balstīta nosacījuma palīgteikumu analīze, izmantojot konkordances metodi. Pētījuma rezultāti attēlo visbiežāk lietotos nosacījuma palīgteikumu veidus un funkcijas Britu Nacionālā Korpusa tirzdniecības sadaļā.",0
1470,Vispārīgo korpusu tekstu lietojums artikulu apguvē augstskolā,"Maģistra darbs ir veltīts vispārīgo korpusu tekstu izmantošanai artikulu mācīšanas materiālu (uzdevumu un testu) izveidē. Šī darba mērķis bija iekļaut dažādu veidu un jomu vispārīgo korpusu tekstus artikulu mācīšanā un testēšanā augstskolā. Teoriju apskats atklāj, ka jau kopš 1960. gadiem ir veicināta uz tekstu korpusiem balstīto materiālu izveide angļu valodas mācīšanā, tomēr šo materiālu klāsts nav pietiekams. Pētījuma praktiskā daļa atspoguļo artikulu vissarežģītākos un vieglākos lietošanas gadījumus, kas iegūti izmantojot gadījuma pētījuma metodi, iekļaujot uz korpusiem balstītu uzdevumu un testu izveidi.Atslēgvārdi: artikuli, četru artikulu sistēma, vispārīgie korpusi, uz korpusiem balstīti uzdevumi un testi, gadījuma pētījums, uzdevumu un dalībnieku analīze.",0
1471,Baihua lietojums Lu Sjuņ darbā „A Q patiesā biogrāfija”,"Bakalaura darba „Baihua lietojums Lu Sjuņ darbā „A Q patiesā biogrāfija”” mērķis ir baihua, kā modernās ķīniešu literatūras sastāvdaļas un medija starp tautu un literatūru, izpratne Lu Sjuņ darbu vispārīgā un „A Q patiesās biogrāfijas” kontekstā.Darbs sastāv no 3 daļām: baihua; Lu Sjuņ; Lu Sjuņ darbi. To uzdevumi ir: baihua apraksts un tās vēsturiskās, literārās un sociālās funkcijas; Lu Sjuņ biogrāfijas un vēsturisko notikumu mijiedarbība; Lu Sjuņ darbu stils, valoda, revolucionārā un sabiedriskā nozīmība, uzsverot „A Q patieso biogrāfiju”.No bakalaura darbā aprakstītā iespējams secināt, ka baihua ir rakstiskās valodas stils, kam tika piemērotas runātās valodas iezīmes ar mērķi padarīt literatūru vairāk saprotamu masām. Lu Sjuņ kā Ķīnas patriots un savas tautas pazinējs ar literatūras palīdzību sniedz cilvēkiem iespēju redzēt savas nožēlojamās dzīves un rosina tos uz sociālām pārmaiņām. Neskaitot tās, tiek rosināta arī valodas revolūcija, kuras laikā baihua kļūst par literatūras, izglītības un valdības valodu. Darba apjoms ir 43 lappuses un 3 pielikumi.",0
1472,Tiešsaistes specializētas datorspēļu spēlētāju vārdnīcas projekts,"Tiešsaistes spēles ir kļuvušas par populāru, ienesīgu un plaši izplatītu mediju, tomēr nevar noliegt, ka tiešsaistes spēlēm akadēmiskajā vidē tiek pievērsts pārāk maz uzmanības. Šī pētījuma mērķis ir izveidot pirmo versiju tiešsaistes monolingvālai spēlētāju slenga vārdnīcai , kas kalpos kā palīglīdzeklis, iepazīstot tiešsaistes spēles. Darbs ir pētnieciskas ievirzes, un tam par pamatu izmantota praktiskā leksikogrāfija, tādēļ pētījuma metode galvenokārt ir pieejamā teorētiskā materiāla diskursa analīze, izmantojot kvalitatīvo perspektīvu. Vārdnīcas šķirkļi sastādīti atbilstoši potenciālo lietotāju konkrētām primārajām un sekundārajām vajadzībām. Kopumā var secināt, ka, lai atbilstu lietotāju vajadzībām, vārdnīcas šķirkļiem jābūt pēc iespējas vienkāršākiem.",0
1473,Skatiena veidi „Marvel” filmu pasaulē,"Marvel filmu pasaule ir unikāls koncepts, kas saista 11 dažādas filmas, kuras visas ir daļa no vienotas pasaules, kurā notikumi vienā filmā ietekmē notikumu attīstību citās. Lai radītu vienotas pasaules sajūtu, filmās ir jābūt aspektiem, kas eksistē kā vienojošas saites un kuriem ir jābūt visas filmās; šajā darbā tiek pētīts tas, vai un kā skatiens tā dažādajās formās spēlē lomu šajā procesā. Skatiens ir bijis vairāku pētnieku uzmanības centrā, un Lakāna skatiena koncepts ir visbiežāk pielietots filmu teorijā. Veiktā analīze liecina, ka vīrieša skatiena izpausmes ir novērojamas visās filmās, arī citi skatiena veidi, piemēram, postkoloniālais, ir novērojami vairāk nekā vienā filmā. Taču katrai filmai ir savas īpatnības skatiena pielietojumā, kas nozīmē to, ka filmas saglabā unikālo stilu un raksturu, lai gan ir daļa no lielākas pasaules.",0
1474,Dzimtenes jēdziens baltvācu un trimdas latviešu atmiņu literatūrā pēc otrā pasaules kara. Semantiskā lauka analīze Jāņa Jaunsudrabiņa darbā “Es stāstu savai sievai” un uzrunā “Piemini Latviju” un Vernera Bergengrīna stāstu izlasē „Schnaps mit Sakuska”,"Maģistra darbā “Dzimtenes jēdziens baltvācu un trimdas latviešu atmiņu literatūrā pēc Otrā pasaules kara. Semantiskā lauka analīze Vernera Bergengrīna stāstu izlasē „Schnaps mit Sakuska” un Jāņa Jaunsudrabiņa autobiogrāfiskajā darbā „Es stāstu savai sievai” un uzrunā “Piemini Latviju”” un tika pētīta Jāņa Jaunsudrabiņa (1877–1962) un Vernera Bergengrīna (1892-1964) vienotā laikā un telpā, tomēr atšķirīgi piedzīvotā dzimtene.Pētījuma mērķis ir radīt vienotu vācbaltiešu un latviešu dzimtenes tēlu Latvijā 19. gs. beigās un 20. gs. pirmajā pusē.Lai to panāktu, tika izvirzīti šādi uzdevumi:1) izpētīt vācbaltiešu un latviešu apdzīvoto vietu vēsturisko attīstību;2) aprakstīt atmiņas literatūras jēdzienu un funkcijas vācbaltiešu un trimdas latviešu literatūras kontekstā pēc Otrā pasaules kara;3) aprakstīt un izmantot semantiskā lauka teoriju un komponentu analīzi.Darba gaitā pierādīta hipotēze, ka vācbaltiešu un latviešu dzimtenes jēdziens atšķiras.",0
1475,'A place to play another music': latviešu un lietuviešu underground mūzika pārejas periodā no padomju uz pēcpadomju laiku,"Šī pētījuma mērķis ir atklāt kā dažādi andergraunda mūzikas aspekti mainījušies Latvijai un Lietuvai pārejot no Padomju Savienības uz postpadomju režīmu, posmā no 1985. līdz 1995. gadam. Veids, kādā noteiktas subkultūras identitāte veidojas ar kultūras palīdzību, tiek pētīts, izmantojot mutvārdu vēsturi. Veiktās intervijas ar andergraunda virziena pārstāvjiem, ļāva nonākt pie objektīvāka salīdzinājuma mūzikas lomai gan laikā  – pārejā no padomju uz pēcpadomju periodu, gan telpā - starp Lietuvu un Latviju. Izstrādājot maģistra darbu tika secināts, ka Padomju Savienības periodā andergraunda mūzikas subkultūras identitāte tika veidota rīkojot koncertus, savukārt postpadomju periodā to nostiprināja dažādas institūcijas, kuru mērķis bija veicināt andergraunda subkultūras attīstību. Gan Lietuvā, gan Latvijā šie procesi attīstījās līdzīgā veidā.",0
1476,Latīņu izteicienu lietojums rakstiskajā juridiskajā diskursā,"Bakalaura darbs pēta latīņu izteicienu lietojumu rakstiskajā juridiskajā diskursā. Pētījuma mērķis ir izpētīt latīņu izteicienu raksturīgās īpašības tiesu spriedumos. Pētījumā izmantotas gan teorētiskas, gan empīriskas metodes. Literatūras kritiskais apskats sniedz ieskatu juridiskā diskursa īpatnībās, tiesu spriedumu žanrā un latīņu izteicienu lomā angļu juridiskajā diskursā. Empīriskajā izpētē izmantoti Lordu palātas un Lielbritānijas Augstākās tiesas spriedumi. Kvantitatīvā biežuma analīze atklāja, ka latīņu izteicieni tiek biežāk izmantoti agrākos spriedumos nekā nesenos spriedumos, kā arī tiek biežāk izmantoti ASV tiesu spriedumos nekā Lielbritānijas tiesu spriedumos. Agrākos spriedumos ir lielāka latīņu izteicienu leksiskā daudzveidība, bet tie retāk iekļauti Oksfordas angļu valodas vārdnīcā.",0
1477,"Darbības vārda biežums un gramatiskās formas-spriedzi veicinoši rīki Stīvena Kinga darbā ""Kallas vilki""","Pētījums aplūko darbības vārda biežuma un gramatisko formu mijiedarbību ar spriedzes kā stilistikas elementu Stīvena Kinga darbā “Kallas vilki”. Spriedze ir emociju kopums, ko raksturo pastiprinātas šaubu, neziņas, neskrības izraisītas gaidas uzzināt ar pagātnes vai nākotnes notikumiem, kam piešķirta ievērojama nozīme sižeta attīstības gaitā, saistītas detaļas. Pētījuma mērķis ir noteikt un analizēt darbības vārda biežumu un gramatiskās formas, kas izraisa vai veicina spriedzi daiļliteratūrā. Praktiskajā daļā pielietota kvantitatīvā pētīšanas metode, kas sevī ietver korpusa analīzi, izmantojot mašinizētu meklēšanas rīku, kā arī pielietojot ātrlasīšanu un krāsu kodēšanu gadījumos, kad darbības vārda gramatisko formu neraksturo konkrēts meklēšanas kritērijs. Rezultāti atspoguļo augstu darbības vārda un attiecīgu formu biežumu minētajā romānā. Darbības vārda formas vairumā gadījumu sakrīt ar paaugstinātu spriedzes līmeni, taču mēdz būt gramatiskās formas, kas izraisa spriedzi, tām esot retai parādībai tekstā.",0
1478,Vācu valodas tēls angliskajās tīmekļa vietnēs laikposmā no 2010. līdz 2015. gadam,"Šajā maģistra darbā tiek apskatīts vācu valodas tēls internetā. Pētījuma mērķis ir noteikt, kādi priekšstati par vācu valodu mūsdienās tiek izplatīti tīmekļa vietnēs angļu valodā, kā arī to, cik lielā mērā šie uzskati tiek uztverti par patiesiem.Darba ietvaros tika atlasītas reprezentatīvas tīmekļa lapas, kas veidoja pamatu turpmākai analīzei un novērojumiem. Secināts, ka izplatīto vācu valodas tēlu galvenokārt veido šādi trīs uzskati: vācu valodai ir nepatīkama, skarba skaņa; vācu valodai ir raksturīgi īpaši gari salikteņi (kas var tikt vērtēts gan pozitīvi, gan negatīvi); vācu valodā ir daudz neierastu vārdu un teicienu, kuriem nav atbilsmju citās valodās. Internetā veiktajā aptaujā šo priekšstatu esamība tika apstiprināta, taču tika atklāti arī pretēji uzskati.",0
1479,"Izsauksmes vārdi grieķu drāmā – nozīme, loma, latviskojums","Darba mērķis ir izpētīt izsauksmes vārdus izvēlētajos drāmas tekstos, novērtējot to nozīmi, lomu žanra un valodas kontekstā, izvērtēt to latviskojumu. Izvirzītie uzdevumi – atlasīt pētāmos tekstus oriģinālvalodā un latviešu tulkojumos, atlasīt izsauksmes vārdus, izpētīt tēmai atbilstošu zinātnisko literatūru, analizēt atrastos izsauksmes vārdus. Darba teorētiskā daļa sastāv no divām nodaļām, kurās aprakstīti izsauksmes vārdi, vārda leksiskā nozīme, konteksts. Praktiskā daļa sastāv no trim nodaļām – izsauksmes vārda analīze komēdijā, traģēdijā un abu salīdzinājums. Pētījuma gaitā iegūtie rezultāti atklāj, cik svarīgs ir konteksts nozīmju noteikšanā, cik būtiska loma izsauksmes vārdiem grieķu drāmā, kā arī to, ka pieejamie latviešu tulkojumi rada tikai niecīgu priekšstatu par izsauksmes vārdiem.",0
1480,Populārās literatūras pievilcība,"Pētnieciskajā darbā tiek analizēta populārās literatūras pievilcība. Teorētiskajā daļā tiek pētīts kādas ir raksturīgās īpašības un elementi darbiem, kas ieguvuši popularitāti. Praktiskā daļa fokusējas uz to elementu analīzi, kas padara romānus Sūzenas Kolinsas „Bada Spēles"" un Stefanijas Mejeres „Krēslu"" populārus. Pētnieciskā darba mērķis ir izpētīt populārās literatūras pievilcību, pamatojoties uz teorētiskiem pētījumiem un romānu ,,Bada Spēles"" un „Krēsla"" analīzi. Darbu noslēdz secinājumi, kas iegūti veicot šo pētījumu. Iegūtie dati dod iespēju uzzināt galvenās īpašības, kas padara mūsdienu literatūru, piemēram, romānus ""„Bada Spēles"" un ""„Krēsla"" tik populārus un lasītus visā pasaulē. Pētījuma rezultātus un secinājumus var izmantot studenti rakstot zinātniskos darbus, kas saistīti ar šo tēmu.",0
1481,Nievājošā leksika A. Butkus „Latviešu-lietuviešu vārdnīcā” (2003),"LU Baltu filoloģijas maģistra programmas studentes E. Usānes pētījums „Nievājošā leksika A. Butkus „Latviešu-lietuviešu vārdnīcā“ (2003)“ ir nozīmīgs, kā arī aktuāls latviešu valodniecībā un leksikogrāfijā, jo līdz šim pejoratīvā leksika ir maz pētīta. Darba mērķis: sniegt ieskatu par A. Butkus „Latviešu-lietuviešu vārdnīcā“ iekļauto  latviešu un lietuviešu nievājošo vārdu un izteicienu ekspresivitāti, paveidiem, derivatīvām iespējām, aktualizēt nepieciešamību mūsdienu sarunvalodas leksiku atspoguļot leksikogrāfiskajos darbos. Darba uzdevumi: analizēt LLV atlasīto vārdu un izteicienu negatīvo ekspresivitāti, izzināt to derivatīvās iespējas. Pētnieciskajā darbā secināts, ka ne visi LLV sarunvalodas vai vienkāršrunas leksikas vārdi ar norādēm šnek. (sar.), barb., žarg. ir pieskaitāmi nievājošajai leksikai, bet nievājošās (menk.), nicinošās (niek.), vulgārās (vulg.) un ironiskās (iron.) leksikas grupas visi vārdi ir iekļaujami pejoratīvajā leksikā. Darbs sastāv no piecām daļām, kas izklāstīts 62 lappusēs, 9 diagrammās un 2 pielikumos.",0
1482,Vārdu savienojumi ar jēdzienu Market darījumu angļu valodā,"Bakalaura darba tēma ir Vārdu savienojumi ar jēdzienu Market darījumu angļu valodā. Darba mērķis ir atrast un analizēt vārdu savienojumus ar jēdzienu market darījumu angļu valodā. Vārdu savienojumi tika meklēti izmantojot konkordance funkciju Britu Nacionālajā Korpusā, sadaļā tirdzniecības angļu valoda. Tālāk vārdu savienojumi tika analizēti pēc to definīcijām un sadalīti atbilstoši pēc to tipiem. Pētījuma rezultāti atklāja, ka vārdu savienojumi, lai gan šķiet viegli saprotami, jo katrs vārds atsevišķi ir labi zināms, tomēr lietojot citā kontekstā būtiski maina vārdu un to savienojumu nozīmi. Tādēļ ir svarīgi būt informētam par vārdu savienojumu nozīmi, lai varētu piedalīties diskusijās par dažādiem tematiem, jo, kā iepriekš tika minēts, vārdu savienojumi maina nozīmi tos lietojot citā kontekstā.Atslēgvārdi: market, konkordance, darījumu angļu valoda, Britu Nacionālais Korpuss, korpuss, lingvistika",0
1483,Eiropas Savienības prezidentūras pārskatu žanra analīze:speciāla lietojuma angļu valodas skolas skatījums,"Bakalaura darbs ir izstrādāts, lai veiktu žanra analīzi Eiropas Savienības prezidentūras pārskatiem speciāla lietojuma angļu valodas skolas skatījumā. Darba metodoloģijas pamatā ir kvalitatīvā izpēte pielietojot Sveilza (Swales, 1990) žanra analīzes retorisko posmu un soļu modeli. Darba mērķis teorētiskajā daļā ir apskatīt žanra un 3 galveno žanra skolu pamatnostādnes, pievēršot darba turpmāko izpēti speciāla lietojuma angļu valodas skolas skatījumam. Darba mērķis empīriskajā daļā ir noteikt ES Prezidentūras pārskatu kopējos komunikatīvos mērķus, vispārējo struktūru un leksiski gramatiskos elementus katrā posmā. Rezultāti atklāj, ka analizētajiem pārskatiem ir 20 kopēji komunikatīvi mērķi un līdzīga vispārējā struktūra, kas sastāv no 14 daļām. Turklāt pārskatīti veido vienotu retorisko posmu un soļu struktūru, kuru veido 6 posmi un 19 soļi, atklājot, ka ES Prezidentūras pārskati var tikt uzskatīti, kā jauns žanrs ES diskursā. Vēl jo vairāk, orientējot turpmāko izpēti uz citu žanra skolas skatījumu vai paplašinot korpusu, ir iespējams turpināt šī žanra kvalitatīvo izpēti arī nākotnē, vai pat pielietot izveidoto struktūru veidojot Latvijas Prezidentūras pārskatu.",0
1484,Episkā stila elementi Ovidija poēmā „Metamorfozas”,"Bakalaura darba Episkā stila elementi Ovidija poēmā Metamorfozas mērķis ir apskatīt episkā stila elementu izmantojumu romiešu episkās dzejas darbā. Pētījumā ir pievērsta uzmanība episkā stila elementu izmantojuma atšķirīgajām funkcijām. Darbā izvirzīta hipotēze, ka Ovidijs, izmantojot episkā stila elementus, bet nesabalansējot tos ar tuvāko kontekstu, savā poēmā panāk komismu. Pētījumā tiek apskatīts dievu un varoņu attēlojums episkās dzejas elementu kontekstā. Darbs ir fokusēts uz nesaskaņu starp izmantoto elementu raksturu un stāstā attēlotajiem notikumiem un personāžiem. Darba ietvaros tiek pētīta Ovidija poēma Metamorfozas, kas kā romiešu episkais dzejas darbs ir salīdzināts ar Homēra Odiseju un Īliādu.",0
1485,Retorisko līdzekļu lietojums grāda piešķiršanas ceremonijas uzrunās,"Grāda piešķiršanas ceremoniju uzrunās lietoto retorisko līdzekļu analīzei ir liela nozīme, jo tā palīdz atklāt iespējamās stratēģijas, kuras orators var izmantot uzrunājot absolventus. Šī darba mērķis bija izanalizēt dažādu retorisko līdzekļu lietojumu grāda piešķiršanas ceremoniju uzrunās, kas tiek veltītas biznesa studiju absolventiem. Darbā tika aprakstīti tādi jautājumi kā runas, grāda piešķiršanas ceremoniju uzrunas, retorika, auditorijas piesaiste un retoriskie kanoni. Kā arī tika veikta 10 grāda pasniegšanas ceremoniju uzrunu diskursa analīze, kas ietvēra tādus jautājumus kā personības rakstura izpausmes, emocionālās izpausmes un argumentu izpausmes, trīs retoriskos kanonus, un vairākas retoriskās shēmas un tropus. Var secināt, ka grāda piešķiršanas ceremoniju uzrunu mērķi ir motivēt, iedvesmot, iedrošināt, apsveikt, pamācīt un izaicināt studentus turpmākajai dzīvei. Oratora profesija un biznesā iegūtās zināšanas, personīgā pieredze, emocionāli stāsti, loģiski fakti, skaitļi un piemēri nodrošina runas mērķu sasniegšanu. Retoriskās shēmas un tropi uzsver galvenās idejas, veido izsmalcinātus vārdu pretstatus, veido runu labskanīgu un auditorijai pievilcīgu, lai motivētu, iedvesmotu un iedrošinātu studentus.",0
1486,Kynismos Lūkiāna satīriskajos dialogos,"Bakalaura darba mērķis ir izpētīt kynismos Lūkiāna satīriskajos dialogos. Lai sasniegtu pētījuma mērķi tika izvirzīti vairāki uzdevumi: iepazīties ar tēmai būtisko zinātnisko literatūru, atlasīt Lūkiāna satīriskos dialogus, kā arī veikt to tulkošanu, kuras gaitā klasificēt un analizēt pētījumam nozīmīgos elementus, nobeigumā formulēt secinājumus par kynismos izpausmēm Lūkiāna dialogos.Pētījuma gaitā veikta Lūkiāna dialogu Menips, Ikaromenips, Nopratinātais Zevs un dialogu cikla Mirušo sarunas analīze. Kopsavilkumā iekļauta Lūkiāna dialogu tēlu sistēmas, vērtību sistēmas un mitoloģisko priekšstatu analīze.Darba ietvaros, uzmanība pievērsta arī kinisma filozofijas pamatvērtībām, kas cieši saistītas ar Lūkiāna tekstu izpēti.",0
1487,Apvienotās karalistes politisko partiju (Leiboristu partijas un Apvienotās Karalistes Neatkarības partijas) pretimigrācijas retoriku salīdzinošā analīze,"Apvienotā Karaliste ir iecienīts imigrantu galamērķis jau kopš 20.gs. sākuma, taču no brīža, kad Apvienotā Karaliste īstenoja Eiropas Savienības noteikumu par darba ņēmēju brīvu pārvietošanos visā Eiropas Savienības teritorijā, imigrācijas problēma ir kļuvusi daudz aktuālāka sabiedrības vidū, kas ir iemesls partiju imigrācijas retoriku atspoguļošanai  politisko partiju programmās un partiju viedokļu apmaiņai medijos, kā arī daudz mūsdienīgākā pieejā – mājaslapās, blogu ierakstos un sociālo portālu publikācijās. Tika analizētas divas partijas – Leiboristu partija un Apvienotās Karalistes Neatkarības partija, to publicētās partiju programmas, blogu ieraksti partiju mājaslapās un preses relīzes. Teksti tika analizēti no kritiskās diskursa analīzes viedokļa, rezultāti tika interpretēti un apskatīti plašāka mēroga kontekstā. Pētījums atklāja, ka dažādi viedokļi imigrācijas jautājumā tikai daļēji nozīmē atšķirīgu valodas lietojumu.",0
1488,Stāstu izmantošana runāšanas prasmju attīstīšanā,"Bakalaura darba tēma ir “Stāstu izmantošana runāšanas prasmju attīstīšanā” Darbs veltīts mācīšanas metodēm un aktivitātēm, kas ar stāstījumu palīdzību veicina runāšanas prasmju attīstību. Pētījuma mērķis ir noskaidrot, vai skolēni ar stāstījumu palīdzību var attīstīt savas runāšanas prasmes. Bakalaura darbs sastāv no divām daļām. Pirmā daļa veltīta teorijas diskusijai, kas sastāv no trim nodaļām. Pirmā nodaļa veltīta diskusijai par valodas attīstību, tās apguvi, kā arī metodēm un veidiem, kā iespējams mācīt valodu skolēniem. Otrā nodaļa attiecas uz runāšanas prasmēm, to mācīšanas un novērtēšanas teoriju izpēti. Savukārt trešā nodaļa veltīta stāstu un stāstījumu izmantošanai angļu valodas kā svešvalodas nodarbībās un to nozīmi valodas apguvē. Darba otrā jeb empīriskā daļa apraksta eksperimentālo mācību un tās rezultātus. Lai sasniegtu vēlamos rezultātus, tika izmantota triangulācijas metode, analizējot kvalitatīvos un kvantitatīvos datus, kuru apkopotie rezultāti pierāda darbā izvirzīto hipotēzi, ka stāstu izmantošana ir effektīvs veids, lai attīstītu runāšanas prasmes.",0
1489,Sociālo mediju tehniskās dokumentācijas diskursa analīze:lietotāju rokasgrāmatas tiešsaistē,"Šī darba mērķis bija veikt diskursa analīzi un izpētīt galvenās tiešsaistes sociālo medijutehniskās dokumentācijas lingvistiskās iezīmes. Lai sasniegtu šo mērķi, tika veikta situācijasizpēte, analizējot oficiālās Facebook un Twitter lietotāju rokasgrāmatas tiešsaistē. Darbateorētiskajā daļā autore prezentē pieejamās teorijas apskatu par tehnisko dokumentāciju undiskursa analīzi. Darba praktiskā daļā ir aprakstīts situācijas izpētes process un veikta iegūtodatu interpretācija.Pētījuma laikā tika pierādīta darba sākumā izvirzītā hipotēze, ka trīs galvenās tehniskāsdokumentācijas lingvistiskās iezīmes ir jautājumu uzdošana, nenoteiksmes formu un tagadneslaika lietojums. Šī pētījuma rezultāti būs noderīgi gan lietotāju rokasgrāmatu lasītājiem, gantehnisko tekstu rakstītājiem, kas strādā ar sociālo mediju tiešsaistes rokasgrāmatām.",0
1490,Multilingvālās komunikācijas stratēģijas,"Multilingvālas personas valodas prasmes nevar tikt uztvertas tādā pašā veidā kā dzimtās valodas prasmes. Multilingvāla persona attīsta stratēģijas, lai varētu sazināties raiti un kompensētu specifisku valodas zināšanu trūkumu, piemēram, gramatikas vai vārdu krājuma. Pētījums sastāv no literatūras pārskata par multilingvālām komunikācijas stratēģijām un multilingvālo komunikāciju stratēģiju izmantojuma Latvijas prezidentūras Eiropas Savienības Padomē praktikantu komunikācijā analīzes. Pētījumā izmantotas šādas metodes: intervēšana, kodēšana un aprakstošā analīzē. Rezultāti sniedz ieskatu stratēģijās, kādas multilingvāla persona izmanto, lai komunicētu formālā un neformālā vidē. Galvenie secinājumi sastāv no bieži un reti izmantoto multilingvālo stratēģiju uzskaitījuma. Izmantotās stratēģijās formālā un neformālā vidē atšķiras.",0
1491,Kooperatīvā mācīšanās spāņu valodas kā svešvalodas apguvē augstākajā izglītībā Rīgā,"Maģistra darba nosaukums ir Kooperatīvā mācīšanās spāņu valodas kā svešvalodas apguvē augstākajā izglītībā Rīgā. Darba mērķis ir izpētīt kooperatīvo mācīšanos no dažādām perspektīvām un izanalizēt viedokļus par šīs metodes izmantošanu klasē. Dotais darbs sniedz ieskatu dažādu valodas apguvēju kompetencēs. Darba autors analizē kooperatīvo mācīšanos par procesu, kas notiek ar izglītojamo, strādājot grupā. Tiek norādīts, ka procesi ir sarežģīti, un ļauj audzēkņiem attīstīt ne tikai savas mācīšanās prasmes, bet arī sociālās un personīgās prasmes, kā arī ļauj studentiem mācīties vienam no otra. Izstrādātā darba ietvaros tika aptaujāti piecpadsmit spāņu valodas pasniedzēji. Tika secināts, ka daudzi pasniedzēji neizmanto šo metodi ļoti aktīvi, lai gan viņi to uzskata par efektīvu un piemērotu saviem skolēniem. Darba autore izvēlējas A1 līmeņa programmu un izstrādāja dažādus uzdevumus visām tēmām, pamatojoties uz kooperācijas principa un balstoties uz autora pieredzes. Šos uzdevumus var lietot dažādi: dažus var izmantot tēmas sākumā, kā materiāla paskaidrojumu un tā sākotnēju konsolidāciju, daži var tikt izmantoti materiāla konsolidācijai, bet citi - lai uzzinātu, kā studenti ir apguvuši tēmu.",0
1492,Šakuhači tradicionālajā un mūsdienu kultūrā,"Bakalaura darbs „Šakuhači tradicionālajā un mūsdienu kultūrā” veltīts japāņu tradicionālā mūzikas instrumenta Šakuhači izpētei tā vēsturiskās attīstības ceļā sākot no tradicionālās pielietošanas Edo periodā līdz pat pielietošanai mūsdienās. Šads pētījums ir vajadzīgs, lai uzskatāmi parādītu to, kur cēlies Šakuhači, tā kulturālo mantojumu un, ka arī mūsdienās šakuhači spēlei un tā vēsturei ir liela nozīme Japānas kultūrā, gan, ka arī tas tiek spēlēts citās pasaules valstīs.Darba mērķis bija parādīt kā Šakuhači flautas pielietojums ir mainījies tās attīstības ceļā no reliģiska mūzikas instrumenta, kuru spēlēja vienīgi mūki sektā līdz mūsdienām, kad tās spēli sajauc kopā ar mūsdienu mūziku.Tika secināts, ka ar Šahukači flautu un tās pielietojumu tās vēsturiskās attīstības laika gaitā ir noticis milzum daudz pārmaiņu, taču neskatoties uz to šī japāņu tradicionālā mūzikas instrumenta mūzika pastāvēs un adoptēsies jebkuriem apstākļiem.  Darbs sastāv no trim daļām – pirmajā daļā tika aprakstīta šakuhači izcelsme un teorija. Otrajā daļā tika rakstīts par tās repertuāru un dažādu skolu mūzikas žanriem, bet trešajā daļā tika aprakstītas pārmaiņas ar flautu, kuras notika 20.gadsimtā.Darba apjoms ir 44 lpp, neskaitot titullapu un literatūras sarakstu.",0
1493,Augšvācu rakstu valodas ienākšana Rīgas rātes kancelejā 16. gadsimtā,"Darba tēma ir „ Augšvācu rakstu valodas ienākšana Rīgas rātes kancelejā 16. gadsimtā”. Augšvācu rakstu valodas attīstība ir iespējams viens no svarīgākajiem notikumiem vācu valodas attīstības vēsturē, kas dažādu vēsturisku iemeslu dēļ norit ne tikai Vācijas impērijas kancelejās, bet arī Rīgas pilsētas kancelejā. Šajā darbā tika pētīta vācu valodas attīstība Rīgas rātes rakstu valodā. Tika veikta dažādu Rīgas rātes tekstu analizē ar mērķi iegūt informāciju par augšvācu valodas attīstību izvēlētajos tekstos. Izvēlētie teksti ir apkopoti grāmatā Die Quellen der Rigischen Stadtrechts bis zum Jahr, kas ir daudzpusīgs vēsturisko tekstu avots.",0
1494,Vārdu krājuma apguve un mnemotiskās tehnikas vārdu mācīšanās procesā ar uzsvaru uz vācu valoda kā svešvaloda,"Bakalaura darba tēma ir svešvalodu apguve. Tajā tiek attēlotas mnemotehniku pielietošanas iespējas  vācu valodas grāmatu uzdevumos kā efektīvs vārdu krājuma paplašināšanas veids. Mnemotehnika ir  uz skaņām, asociatīvi veidotām vizualizācijām, vārdu savienojumiem balstīta informācijas iegaumēšanas metode, kas ātri tiek saglabāta ilglaicīgajā atmiņā. Tika izstrādāts pētījums, kura mērķis ir atspoguļot mnemotehnikas efektivitāti vācu valodā iesācējiem, izmantojot grāmatas, kas atbilst A1 līdz A2 svešvalodu apguves līmenim. Pētījuma rezultāti rāda, ka mnemotehnikas mācību grāmatās netiek lietotas tieši zem šī jēdziena, bet tā parādās vizuālajos attēlos un uzdevumos, kuros tās var tikt pielietotas. Noslēgumā tika secināts, ka lielākoties tiek pielietotas atslēgvārdu metodes un tehnikas ar asociatīvajiem savienojumiem.",0
1495,Sentiendi leksika Ovidija poēmā Ars amatoria,"Bakalaura darba mērķis ir izpētīt sentiendi leksikas semantiku un izvērtēt tās funkcijas Ovidija poēmā „Ars amatoria”.Mērķa sasniegšanai tiek apzinātas mūsdienu pētnieku atziņas par Ovidija poēmu „Ars amatoria”, tās raksturiezīmes, kā arī teorētisks materiāls par semantiku un semantisko lauku. Bakalaura darba vajadzībām konstruēts sentiendi leksiski semantiskais lauks. Ņemot to vērā, tiek atlasītas un grupētas leksēmas tematiskajās grupās jeb piecās maņās.Pētījuma laikā tika atklāts, ka sentiendi leksika puer aspektu atklāj reizē gan kā viltīgu mednieku, gan uzmanīgu mīlētāju, puella aspektu – kā maigu, piesardzīgu būtni, savukārt ars amatoria -  kā ar sentiendi leksikas palīdzību dzeja tiek atainota kā patīkama, nevainīga, kas sniedz padomus baudāmam „mīlestības” īstenojumam.",0
1496,Alūziju funkcijas Rodžera Zelaznija „Amberas hronikās”,"Bakalaura darba tēma ir ‘Alūziju funkcijas Rodžera Zelaznija Darbā Amberas Hronikas. Šajā amerikāņu autora fantāzijas romānu krājumā ietilpst divi stāstu cikli ‘Korvina cikls’ un ‘Merlina cikls’. Šī bakalaura darba pētījuma objekti ir ‘Korvina cikla’ pirmie divi romāni - ‘Deviņi Amberas prinči’ un ‘Avalonas ieroči’. Darba mērķis ir izpētīt alūziju funkcijas iepriekš minētajos darbos, lai sasniegtu izvirzīto mērķi tika pielietota kvalitatīvā kontentanalīze (jeb satur analīze). Alūziju funkcijas kuras tika sīkāk pētītas bija tās kuras ataino tēlu vai tēlus, tās kuras ataino vidi, tās kuras ataino atmosfēru, un tās kurās izraisa humoru. Pēc darba veikšanas tika secināts, ka funkcijas tika realizētas ar pieciem iepriekš definētiem alūziju veidiem: kultūras alūzijas, vēsturiskās alūzijas, bībeliskās/reliģiozās alūzijas, literārās alūzijas un klasiskās alūzijas.",0
1497,Kanādas reāliju etimoloģiskā analīze,"Pētījuma mērķis ir analizēt Britu  Kolumbijas kultūras reālijas. Aprakstoša pētījuma metode ir izvēlēta,lai sasniegtu izvirzītu mērķi un atbildētu uz pētījuma jautājumiem. Pētījums sastāv no divām galvenajām daļām. Pētījuma teorētisko daļu attēlo divas nodaļas. pirmā nodaļa fokusējas uz dažādām kultūras reāliju klasifikācijas pieejām. Otrā nodaļa ir domāta toponīmu pētījuma esoša korpusa apspriedei un mēģinājumiem klasificēt Kanādas toponīmus. Trešā nodaļa, kas ir pašreizējā pētījuma empīriskā daļa, ietver izvēlēto Kanādas reāliju piemēru etimoloģijas apspriedi. Pētījums rādīja, ka Britu Kolumbija pārsvarā ir attēlota ar sociāliem toponīmiem Lonely Planet ceļvedī. Turklāt, eiropiešu Kanādas pētnieki kļuva par galveno ietekmi uz Britu Kolumbijas toponīmiem. Etimoloģiski, Britu Kolumbijas toponīmi pārsvarā ir Viduslaiku angļu un Senās franču valodas izcelsmes.",0
1498,Dzimuma stereotipizācija tiešsaistes laikrakstos,"Pētnieciskā darba mērķis ir atrast un analizēt stereotipus britu tiešsaites avīžu The Guardian un Daily Mail rakstos par biznesu, lai uzzinātu no kādiem valodas elementiem sastāv stereotipu atspoguļojums un kā mediju diskursā tiek atspoguļotas dzimuma un profesionālās identitātes. Darba teorētiskā daļa apskata pašreizējā pētījuma metodi un iepriekšējo pētnieku darbus par šo tēmu. Izmantotā kvalitatīvā pētījuma metode ir Normana Fērklova (1992) trīsdimensionālais kritiskās diskursa analīzes modelis. Tika izpētīti 20 The Guardian un Daily Mail tiešsaistes avīžu raksti par biznesu un tika atlasīti un analizēti vairāki dzimuma stereotipu atspoguļojumi. Vēlāk no pētījuma rezultātiem varēja izvirzīt secinājumus. Var secināt, ka stereotipu izmantošana nav plaši izplatīta izvēlētajās tiešsaistes avīzēs un to atspoguļojums lielākoties balstās uz lietvārda frāzēm un metaforām, kā arī dažas darbības vārdu frāzes un īpašības vārdu frāzes ir izmantotas stereotipu veidošanā. Dzimuma un profesionālās identitātes bija atspoguļotas pamatojoties uz sabiedrībā iesakņotām dzimumu lomām.",0
1499,Svarīgu ziņu rakstu lingvistiskās iezīmes,"Sakarā ar to, ka mediji mūsdienās ir gan galvenie iekšzemes un ārzemju ziņu izplatītāji, gan arī sabiedrības viedokļu veidotāji par notikumiem pasaulē, mediju diskursa analīze ir svarīga un aktuāla tēma.  Turklāt, tā kā svarīgās ziņas ir veids, kas nodrošina lasītājus ar būtisku informāciju par politiskajiem un militārajiem notikumiem pasaulē, ir nepieciešams izpētīt valodas, kā galvenās ziņu diskursa sastāvdaļas, lietojumu. Bakalaura darba mērķis bija noskaidrot, kuras lingvistiskās iezīmes tiek visbiežāk lietotas svarīgu ziņu rakstos no dažādos laikos un dažādās valstīs publicētiem laikrakstiem angļu valodā, un kādas ir šo lingvistisko iezīmju veiktās funkcijas. Izmantojot salīdzinošo diskursa analīzi, tika noskaidrots, ka visbiežāk lietotās svarīgu ziņu rakstu lingvistiskās iezīmes ir īpašības vārdi, modalitātes marķieri un personu vietniekvārdi, kuri parāda reportiera attieksmi, vērtējumu, kā arī  veido atsauces un uzrunā lasītājus. Citas lingvistisko iezīmju (netiešās runas, personu vietniekvārdu un māksliniecisko izteiksmes līdzekļu) funkcijas svarīgu ziņu rakstos ir  saistītas ar politisko manipulāciju. Tāpat tika secināts, ka lingvistisko iezīmju lietošanas biežumu svarīgos ziņu rakstos ietekmē četri faktori, proti, izdošanas laiks un vieta, raksta apjoms, un rakstu publicējušā laikraksta veids.Atslēgvārdi: mediju diskurss, svarīgi ziņu raksti, lingvistiskās iezīmes, īpašības vārdi, modalitāte, personu vietniekvārdi",0
1500,"Semantiskā telpa un robežas attēlošana Žana Bodrijāra esejā ""Amerika""","Bakalaura darba tēma ir semantiskās telpas un robežas attēlošana Žana Bodrijāra esejā „Amerika”, kas balstās uz semiotiķa Jurija Lotmaņa sižeta teorijas. Lai sekmīgi veiktu izpēti, tika izvirzīts mērķis, izmeklēt un izanalizēt semantisko telpu tekstā, to attēlot un starp to noteikt robežu. Galvenā darba sastāvdaļa ir analīze, kas ar Lotmaņa teorijas palīdzību ļauj izanalizēt sižeta veidošanās pamatprincipus un trīs jomas, kuras nosaka semantisko lauku. Izanalizējot un aprakstot trīs jomas, ir iespējams noteikt robežu un tās nozīmi. Nosauktie elementi ir cieši saistīti, jo tie veido sižeta teorijas jēdzienu. Izstrādātā analīze ir parādījusi, ka dotajā esejā var noteikt pilsētas un tuksneša telpas. Pēc to pazīmēm tās veido divus laukus, starp kuriem savukārt, tika noteikta un attēlota robeža.",0
1501,Kaupo kā svešā un savējā tēla piemērs mentalitātes vēsturē,"Bakalaura darbā „Kaupo kā svešā un savējā tēla piemērs mentalitētes vēsturē” tiek aplūkota Latvijas teritorijas iedzīvotāju un atnācēju no Rietumeiropas mentalitāšu mijiedarbība 13. gadsimtā. Uz līvu valdnieka Kaupo piemēra tiek analizēts, kuru atnācēji uztvera kā savējo, bet kuru – kā svešo. Tiek parādīts, kā Kaupo tika vērtēts kā kristietis, karotājs, valdnieks. Kā avoti tika izmantotas divas 13. gadsimta hronikas – „Indriķa hronika” und „Atskaņu hronika”. Darbā ir aplūkots arī, kā Kaupo tēls ticis izmantots daiļliteratūrā, sākot ar G. Merķeli un beidzot ar mūsdienu autoriem.",0
1502,"Japānā izveidotie hieroglifi – kokudži, un to saikne ar Japānas kultūru","Darba nosaukums ir „Japānā izveidotie hieroglifi – kokudži, un to saikne ar Japānas kultūru”. Hieroglifi Japānā ir ieceļojuši no Ķīnas, jo savas rakstības pirms hieroglifiem japāņiem nebija. Tie iedalās divās grupās – hieroglifi, kuri ienāca no Ķīnas, un hieroglifi, kuri bija radīti uz vietas, jo Japānā pastāvēja jēdzieni, kuri nav bijuši Ķīnā, tāpēc parādījās vajadzība radīt savus hieroglifus. Hieroglifs sastāv no daļām, ko sauc par radikāļiem. Katrs radikāls ietver sevī kādu nozīmi un kombinējot tos, var radīt veselu hieroglifu, tāpēc dabra mērķis ir analizēt radikāļus Japānā izveidotos hieroglifos, un atras tajos saikni ar tās kultūru kā arī no iegūtās informācijas, secināt cik tie bija svarīgi un kāda ir to nākotne. Darba teorētiskā daļa ir iedalīta divās daļās – kur pirmā daļā tiek stāstīts vispārīgi par hieroglifiem,un rakstības attīstību Japānā, savukārt otrā daļa ir atveltīta kokudži/vasei kandži struktūras analīzēi. Kopā darba teorētiskā daļa satur 40.lapas puses. Darba gaitā tika noskaidrota saikne starp kokudži un Japānas kultūru, tomēr darbā bija arī tādi piemēri, kas neietvera sevī nekādu nozīmi jo tika veidoti fonētiskai funkcijai, tāpēc nevar pilnīgi apgalvot, ka visiem kokudži obligāti ir kāda saikne ar kultūru.Kā arī secināts ir tas, ka  neskatoties uz to, ka tika izveidots pietiekošs kokudži skaits, tie netiek plaši izmantoti, tāpēc to nākotne nav īpaši daudzsološa.",0
1503,Ekonomiskās krīzes metaforika Spānijas un Latvijas presē. Salīdzinošā analīze,"Maģistra darbs ""Ekonomiskās krīzes metaforika Spānijas un Latvijas presē. Salīdzinošā analīze"" ir veltīts konceptuālās metaforas fenomenam politiskajā diskursā ekonomiskās krīzes kontekstā. Darba mērķis ir izpētīt, vai Latvijas un Spānijas presē ir novērojamas līdzīgas tendences metaforas lietojumā, atspoguļojot neseno (2008-2013) ekonomisko krīzi abās valstīs, un kas ir kopīgs abiem avotiem. Pielietojot Leikofa (Lakoff) un Džonsona (Johnson) (1980) konceptuālās metaforas teoriju, empīriska pētījuma rezultātā tika konstatēts, ka Spānijas un Latvijas prese vairāk kā 90% gadījumu, izmantojušas vienas un tās pašas konceptuālās metaforas, no kurām lielākā daļa ir strukturālas, vispārpieņemtas, vienkāršas un balstītas apkārtējās vides pieredzē.",0
1504,Identitātes problēmas un trimdas diskurss Tahara Ben Dželuna romānos,"Darbs pēta Magribas (Ziemeļāfrikas) tautu - marokāniešu, alžiriešu un tunisiešu identitātes problēmas imigrācijas kontekstā, un analīzē ar šo tēmu saistītus marokāniešu rakstnieka Tahara Ben Dželuna romānus. Pētījumā tiek izmantota literārā diskursa analīze, kurā ir iekļauta gan valodniecība, gan literatūrzinātne, gan kultūras un starpkultūru stūdijas. Mentalitāšu atšķirības, kas izpaužas reliģijas, kultūras un tradīciju jomā, kļūst par  Ziemeļāfrikas izcelsmes imigrantu nespējības iemesli pilnīgi integrēties Francijas sabiedrībā. Tahars Ben Dželuns savos romānos raksturo šo fenomēnu kā trimdu, kuras veids var atšķirties un ir atkarīgs no cilvēka dzīves pieredzes un uztveres. Ben Dželuna romānos trimdas tēlu ietekmē galveno varoņu loma kopienas ietvaros.",0
1505,Džūdo vēsture un galvenās koncepcijas,"Bakalaura darba tēma ir “Džūdō vēsture un galvenās koncepcijas”. Darbs ir veltīts džūdō cīņu mākslas pētniecībai un analīzei. Galvenais darba mērķis ir  detalizētā veidā aprakstīt to un sniegt lasītājam priekšstatu par vienu no pasaulē populārākajām Japānas cīņas mākslām – džūdō.Japānas reliģija, kultūra, dzīves stils, mentalitātes iezīmes, kā arī vairāki citi aspekti jau izsien ir rosinājuši padziļinātu interesi Rietumos. Tas arī attiecas uz cīņas mākslām, kuras it īpaši ir attīstītas Japānā. Japānas kultūra un līdz ar to arī cīņas mākslas ļoti atšķiras no Rietumu cilvēkam ierastā. Bakalaura darbs ir sadalīts četrās daļās. Pirmajā daļā tiek apskatīta Japānas cīņas mākslu vēsture un džūdō izveidošanās. Otrajā daļā tiek raksturoti džūdō pamatprincipi, to attīstība un pielietojums. Trešā daļa ir veltīta džūdō tehnikām. Tiek grupētas dažādu paņēmienu kopas un aprakstīta to attīstība. Ceturtajā daļā aplūkots džūdō internacionalizācijas process, kā arī izmaiņas šai cīņas mākslā. Šī darba rakstīšanas procesā tika izmantota deskriptīvā metode. Darba garums bez titullapas, satura un avotiem ir 41 lapa.",0
1506,"Nāves koncepta salīdzinošā analīze Huana Rulfo „Pedro Paramo”, V.F.Floresa „Apburtajā mežā” un G.G. Markesa darbā „Kādas nāves hronikā”","Šī darba nosaukums ir Nāves koncepta salīdzinošā analīze J. Rulfo Pedro Paramo, V. F. Floresa Apburtajā mežā un G. G. Markesa Kādas nāves hronikā. Darbs ir sadalīts divās daļās, kas ir balstītas uz salīdzinošās literatūras vēstures un galveno konceptu kā arī mitoloģijas izpēti un trīs darbu analīzi, kuras galvenais mērķis ir salīdzināt darbus un nāves uztveri tajos un atklāt to atšķirīgās un kopīgās iezīmes.Izpētot literāros darbus, vadoties pēc tematiskās analīzes, to saturu, struktūru un simboloģiju, var novērot pārsteidzošu līdzību to pasaules uztveres modelī un jo īpaši, nāves konceptā.Darba gaitā izvirzītais mērķis ir sasniegts un pētījuma beigās var apskatīt trīs apskatīto literāro darbu individuālos un kopīgos aspektus.",0
1507,Budisma motīvi Van Vei dzejā,"Bakalaura darba tēma ir “Budisma motīvi Van Vei dzejā”. Darba mērķis ir iezīmēt budisma idejas Van Vei dzejā un noskaidrot, kādā veidā  tās parādījās Van Vei darbos un kāda tām bija  nozīme. Darba rakstīšanas laikā tika izpētīts budisms Tan dinastijas laikā Ķīnā, lai radītu vispārīgu priekšstatu par to, kādu lomu šī reliģija ieņēma konkrētajā Ķīnas vēstures posmā. Tika aplūkotas budisma un čaņbudisma pamatidejas, kā arī padziļināti izpētīti dzejnieka Van Vei darbi, lai saprastu, kāpēc viņa dzejā ir sastopami budisma motīvi, kur tie parādās un kā tos interpretēt. Darbs sastāv no trīs daļām. Pirmajā daļā apskatīta budisma attīstība Ķīnā Tan dinastijas laikā, budisma iespaids uz Tan dinastijas literatūru un budisma un čaņbudisma pamatidejas. Otrajā daļā aprakstīta Van Vei dzīve, viņa dzejas principi, filozofijas un galvenās tēmas, dzejnieka „asketa” dzīve kā arī tiek izsekota budisma elementu parādīšanās dzejnieka darbos. Trešā daļa ir veltīta čaņ lirikas izpētei Van Vei dzejā.Darba kopējais apjoms sastāda 45 lappuses.",0
1508,Džomon perioda māla figūras (dogu) simboliskā nozīme un pielietojums,"Šajā darbā tiek pētītas Japānas Džōmon perioda (aptuveni 12000. g. pmē. – 300. g. pmē.) māla figūriņas dogu (土偶 – dōgu) un to izmantošanas veidi gan perioda ietvaros, gan mūsdienās. Pētījumā tiek izmantota salīdzināšanas metode, ar kuras palīdzību dogu figūriņas un to nozīme tiek salīdzinātas ar Eiropas Akmens laikmeta Venēras figūriņām. Šī izpēte tiek veikta tādēļ, ka par dogu figūriņām joprojām nav pārāk daudz informācijas.Darbā tiek aprakstīti arī arheoloģiskie izrakumi un dažādi pētījumi, ko veikuši dažādu valstu pētnieki un vēsturnieki, un sniegts pārskats par viņu izvirzītajām hipotēzēm attiecībā uz figūriņu iespējamiem izmantošanas veidiem un nozīmi. Darba laikā iegūtie secinājumi norāda uz to, ka Džōmon periodā šīm figūriņām bija vairāki iespējamie izmantošanas veidi, bet to patiesais pielietojums, iespējams, nekad netiks atklāts. Ir interesanti vērot kā šīs figūriņas tiek interpretētas mūsdienu sabiedrībā un kultūrā. Varētu būt, ka mūsdienu skatījums uz šīm figūriņām kaut kādā veidā sasaucas ar pagātnes idejām.",0
1509,Digitalizācijas projekti Latvijas un Vācijas Nacionālajās bibliotēkās. Digitalizācijas problēmas un prasības kultūras atmiņas kontekstā,"Bakalaura darba tēma ir veltīta Latvijas un Vācijas Nacionālo bibliotēku digitalizācijas projektiem un atmiņas kultūras sekmēšanai.Darbā ir vispārīgi un no atmiņas kultūras aspekta pētīti digitalizācijas projekti Latvijas un Vācijas Nacionālajās bibliotēkās, kā arī secinātas atšķirības, kopīgais un ar digitalizāciju saistītās problēmas. Analīzē īpaša uzmanība ir pievērsta atmiņas kultūras apakštipiem upura un pārkāpēja atmiņu konstrukcijām un kā šis aspekts atsaucas uz Vāciju un Latviju.Pētījuma rezultāti rāda, ka atmiņas kultūras ietekme abu Nacionālo bibliotēku projektos ir būtisks faktors, bet Latvijā atmiņas kultūra ir vel attīstības stadijā.Secinājumos tiek uzsvērts, ka Latvijai un Vācijai neatbilst tikai viens no diviem kultūras atmiņas apakštipiem; tie var paralēli eksistēt vienas atmiņas kultūras ietvaros.",0
1510,"Alehandro Hodorovska kino mitokritiskā analīze: „Kurmis”, „Svētais Kalns”, „Svētās Asinis”","Alehandro Hodorovskis ir čīliešu kinorežisors, kurš veiksmīgi realizējis savu potenciālu arī kā rakstnieks, dzejnieks, mūziķis, aktieris, psihoterapeits un garīgais skolotājs. Šī pētījuma autore izvēlējusies analizēt trīs Hodorovska stila paraugfilmas – “Kurmis”, “Svētais Kalns” un “Svētās Asinis”. Izmantojot mitokritisko analīzi, tiek identificēti filmās izmantotie simboli, ar kuru palīdzību režisors savā stāstījumā iekļauj dažādu mītu reinterpretācijas. Šo mītisko izpausmju vidū var izcelt reliģijas, filozofijas, alķīmijas, psihiatrijas, ezotērikas, mitoloģijas un citu nozaru ietekmes. Pētījumā analizētās trīs filmas raksturo Hodorovska unikālo stilu un viņa mākslu radīt ekscentrisku kino, kura absurdajās ainās slēpjas simboliskas spēles ar dziļu nozīmi.",0
1511,Groteska mūsdienu Frankofono un Itāļu autoru prozas darbos,"Šajā pētnieciskājā darbā aplūkots groteskas jēdziens, tās formas un veidojošie elementi prozas darbos. Darba mērķi ir: primkārt, aprakstīt groteskas formas un šo formu veidojošos elementus, lai izstrādātu kritērijus prozas darbu analīzei, un, otrkārt, analizēt izvēlētos mūsdienu frankofono un itāļu autoru prozas darbus (Semija Tčaka romāns “Masku balle”, Annas Gavaldas noveles “Juniors” un “Epilogs” un Nikolo Ammaniti noveles “Pēdējais vecgada vakars”, “Zoologs” un “Papīrs un dzelzs”), lai noteiktu, vai tajos sastopama groteska. Darba teorētiskais pamats balstīts uz Mihaila Bahtina, Volfganga Kaisera, Remi Astuka, Izabellas Ostas, Pjēra Pirē, Filipa Velnitza, uc. groteskas pētnieku sarakstītajiem teorētiskajiem materiāliem. Pirmajā nodaļā definēts groteskas jēdziens un sniegts ievads galvenajās, ar grotesku saistītajās, problemātikās. Otrajā nodaļā aprakstītas groteskas formas un iezīmes, no kurām secināti kritēriji prozas darbu analīzei. Trešajā nodaļā, balstoties uz izstrādātajiem kritērijiem, analizēti izvēlētie frankofono un itāļu autoru prozas darbi.",0
1512,"Jaunā savādā žanra pazīmes Valērio Evandželisti ""Eimeriha cikla"" sākotnējā triloģijā","Ingus Macata bakalaura darbs “Jaunā savādā žanra pazīmes Valērio Evandželisti “Eimeriha cikla” sākotnējā triloģijā”. Pētījumā izvirzīta hipotēze, ka Evandželisti romānu “Nikolass Eimerihs, inkvizitors”, “Eimeriha miesa un asinis” un “Eimeriha važas” raksturlielumi ļauj šos darbus klasificēt kā piederošus žanram jaunais savādais. Darbs ir sadalīts trīs nodaļās: pirmajā tiek aprakstīts jaunais savādais žanrs, otrajā tiek prezentēts Evandželisti un viņa darbi, kamēr trešajā nodaļā tiek analizēta Eimeriha cikla sākotnējās triloģijas un jaunā savādā žanra iespējamā saikne. Pētījums ir balstīts uz teorētisko avotu analīzi un trīs romānu sistēmisko analīzi. Iegūtais secinājums vēsta, ka sakarība starp Eimeriha triloģiju un jauno savādo žanru ir tikai daļēja, tātad hipotēze nav pilnīgi apstiprinājusies.",0
1513,"Kiborgs, kā filmai Metropolis raksturīgs elements japāņu filmu kultūrā","Filma Metropolis ir viena no slavenākajām filmām pasaulē un ir priekšnācēja visām fantastikas žanra filmām. Šajā filmā tika attēloti koncepti par lietām, ko tā laika publika vēl nebija redzējusi – idejas par tik tehniski attīstītu sabiedrību, kur ir iespējama mākslīgās dzīvības radīšana. Roboti un neparasti cilvēku tēli – visām šīm lietām filma ir iedvesusi dzīvību. Darbā tiks pētīts aspekts, ko, manuprāt, filma Metropolis ir postulējusi – kiborgs, vai kā to sauc filmā: Der Maschinen-Mensch (mašīnas cilvēks). Šis aspekts tiks meklēts japāņu filmu kultūrā, konkrētāk – animē. Vēlāk šie filmas un animē elementi tiks salīdzināti un tiks meklētas kulturālās, vizuālās un kontekstuālās līdzības. Iegūtie materiāli bija pietiekoši, lai veiktu šādu analīzi.",0
1514,"A. Volosa ""Maskavas Mekka"" un J. Čudinovas ""Parīzes Dievmātes Mošeja"" kā antiutopijas.","Bakalaura darbs veltīts antiutopijas žanra attīstības krievu literatūrā izpētei. Par materiālu ir izvēlēti divu mūsdienu krievu autoru romāni – A. Volosa “Maskavas Mekka” un J. Čudinovas “Parīzes Dievmātes Mošeja”. Darbs dalās divās daļās: pirmajā tiek izklāstītas antiutopijas žanra vēsture un galvenās klasiskās un jaunākās krievu antiutopijas pazīmes, otrā daļa veltīta jaunākās krievu antiutopijas pazīmju un to izpausmju īpatnību identificēšanai Volosa un Čudinovas tekstos, salīdzinot dotos tekstus. Jaunākās krievu antiutopijas pazīmju konstatēšanai darbā izmantota arhitekstuālā metode, abiem tekstiem kopīgo antiutopijas pazīmju izcelšanai izmantota salīdzinošā analīze, jaunākajai krievu antiutopijai raksturīgo teksta elementu sakarību un mijiedarbibu noteikšanai izmantota struktūranalīze. Dotais darbs var būt noderīgs filologiem, kas pēta antiutopijas, vai izmantots tālākā jaunākās krievu antiutopijas izpētē.",0
1515,Intertekstualitātes formas Marinas Cvetajevas prozā.,"Bakalaura darbs veltīts intertekstualitātes kategorijas izpētei M. Cvetajevas autobiogrāfiskajā prozā. Pētījuma mērķis ir intertekstualitātes formu un funkciju iespraudumu analīze M. Cvetajevas autobiogrāfiskajā prozā.Darbs sastāv no teorētiskās un praktiskās daļas. Teorētiskajā daļā tiek aplūkotas dažādas pieejas intertekstualitātes fenomena izpratnei. Īpaša uzmanība darbā tiek pievērsta interteksta formu un funkciju definīcijai. Praktiskajā daļā tiek konstatētas un analizētas intertekstualitātes formas un funkcijas M. Cvetajevas autobiogrāfiskajā prozā.Pētījums var būt noderīgs filologiem, kurus saista līdzīga problemātika, kā arī tiem lasītājiem, kurus interesē M. Cvetajevas daiļrade.",0
1516,Krāsas N.Gogoļa «Vakari ciematā Dikaņkas tuvumā» un «Mirgoroda».,"Darbs tiek veltīts pētījumam par krāsam stāstām krājuma «Vakari ciematā Dikaņkas tuvumā» un «Mirgorodā» N. Gogolis. Galvenais mērķis šajā darbā ir pētījums par Gogoļa priekšrokas krāsu palete,  krāsu izmantošana, nozīme un loma radīšanā mākslas pasaulē.  Darbs sastāv no trim daļām. Pirmās divi aptver satur analīze krājumā kompozicija «Vakari ciematā Dikaņkas tuvumā» un «Mirgorodā»  un radīšana krāsu palete, trešajā dalā satur analīze un salīdzināšana divām krājumām tabulas piemēram procentu krāsu. Darbs var izraisīt interese filologam, kuri ieinteresēta attīstīt jaunrades un mākslas metodēm Gogoļa saistībā ar trīsdesmito gadu.",0
1517,"Vārdrindas «mokas, mocība, mocīties» vēsture krievu valodā.","Darbs veltīts vārdrindas “mokas, mocība, mocīties” vēstures pētīšanai krievu valodas attīstības dažādos posmos. Tās mērķis ir atklāt un aprakstīt šīs vārdrindas semantiskās evolūcijas pamatprocesus un īpatnības. Izmantojot semantiskās analīzes metodes (sinhronijā un diahronijā), autore izskata vārdrindas “mokas, mocība, mocīties” vārdu leksikogrāfiskas definīcijas krievu valodas etimoloģiskajās, vēsturiski etimoloģiskajās, vēsturiskajās, skaidrojošās, sinonīmu un antonīmu vārdnīcās, salīdzina vārdrindu veidojošo vārdu nozīmi un atklāj šīs vārdrindas semantiskās evolūcijas tendences kopumā. Kā palīgmetode  tiek izmantota šīs vārdrindas vārdu lietošanas kontekstu semantiskā analīze.Darbs sastāv no trim daļām. Pirmajā tiek apskatīti galvenie teorētiskie jautājumi, kas ir nepieciešami pētījuma principu apzināšanai; otrajā un trešajā secīgi, saskaņā ar izvirzītiem uzdevumiem, tiek atklāti un aprakstīti vārdrindas “mokas, mocība, mocīties” evolūcijas pamatprincipi un īpatnības.Pētījums var ieinteresēt krievu valodas vēsturiskās semantikas specialistus, leksikologus, etimologus, kā arī visus lasītājus, kam interesē šis jautājums.",0
1518,"Prāgas tēls tūrisma reklāmas tīmekļa vietnēs krievu un čehu valodā.
Leksiski semantiskais aspekts.","Darbā tiek izpētīts leksiskās semantikas aspekts Prāgas pilsētas reklāmas tēla veidošanā, pamatojoties uz tūrismam veltīto mājas lapu materiāliem krievu un čehu valodās. Darba mērķis ir  Prāgas pilsētas reklāmas tēla apraksts, kas tiek analizēts tūrismam veltītajās interneta vietnēs un atklāt leksiskās semantikas rīkus Prāgas tēla veidošanās reklāmā interneta vidē tūrismam veltītajās interneta vietnēs. Autore veic salīdzinošu leksiskās semantikas instrumentu analīzi, lai atklātu Prāgas reklāmas tēlu. Darbs sastāv no sekojošām daļām: ievads, teorētiskā un analītiskā daļas, teorētiskās un praktiskās daļu secinājums, noslēguma daļa un literatūras saraksts. Pirmajā daļā tiek iezīmēti galvenie teorētiskie jautājumi, kas nepieciešami, lai veiktu šādu pētījumu; otrajā daļā, saskaņā ar uzstādītiem uzdevumiem, tiek identificētas pilsētas tēla īpašības un tiek iezīmēti atslēgvārdi, kas veido šo pilsētas tēlu.Pētījums var būt interesants filologiem, kas nodarbojas ar līdzīgu jautājumu izpēti, kā arī lasītājiem, kam interesē šis jautājums.",0
1519,Meistarības fenomens Andreja Platonova prozā.,"Darba uzmanības centrā ir unikālā figūra – rakstnieks Andrejs Platonovs, kas diezgan spilgti izceļas uz tā laika padomju literatūras fona, kurā viņš ir darbojies. Šī autora savdabīgums izpaužas ne tikai specifisku tēmu izstrādē, kas lielākoties ir saistītas ar tehnikas, cilvēku un dažādu filozofisku kategoriju un jautājumu mijiedarbību padomju reālijās, bet gan arī patstāvīga rakstīšanas stila izveidē.Darba mērķis ir uz Andreja Platonova prozes materiāla apskatīt tādu tēmu kā meistarības fenomens. Pētījums sastāv no divām daļām: konkrēts darbs ar autora tekstiem, kā arī īpaša uzmanība ir veltīta literatūrzinātnes nozarei, kas nodarbojās tieši ar šī rakstnieka daiļdarbu izpēti. Proti, caur literatūrzinātnes prizmu tiks apskatīts tāds motīvu, ideju un attēlu komplekss, kas izpaužas gan dažādās literārā darba kategorijās, gan Platonova daiļradē (prozā)  kopumā.",0
1520,Volands un Ostaps Benders sastatāmā aspektā.,"Šis darbs ir veltīts Volanda un Ostapa Bendera mākslas tēlu salīdzināmi sastatāmajam aspektam M. Bulgakova darbā „Meistars un Margarita” un I. Ilfa un J. Petrova darbos „Divpadsmit krēsli” un „Zelta teļš”. Darba mērķis ir uz analīzes pamata salīdzināt vienu ar otru abus varoņus. Darba autore salīdzina romānu varoņus un uz salīdzināmas analīzes pamata noskaidro kopīgas un atšķirīgas šo personāžu iezīmes. Darbs sastāv no divām nodaļām: pirmajā nodaļā tiek apkopoti, analizēti, sistematizēti un izskatīti romāniem un to varoņiem veltīti darbi. Otrajā nodaļā varoņu tēli tiek atklāti salīdzināmi sastatāmajā aspektā. Viņā realizēsies liktie mērķi un uzdevumi.Šis pētījums var ieinteresēt speciālistus: bibliogrāfus, mākslas zinātniekus, literatūras zinātniekus un rakstniekus.",0
1521,Standartizācija kā līdzeklis tulkošanas pakalpojumu kvalitātes uzlabošanai,"Šī darba pētījuma objekts ir standarti, kuri attiecas uz tulkošanas nozari. Šī darba mērķis ir analizēt to lomu tulkošanas pakalpojumu kvalitātes uzlabošanas procesā.   Eiropas Savienības standarts EN 15038 ""Tulkošanas pakalpojumi. Pakalpojumu kvalitātes prasības"" ir pirmais Eiropas tulkošanas pakalpojumu nozares standarts. Standarts ietver tulkošanas procesu un visus citus attiecīgos aspektus, kuri ir iesaistīti tulkošanas pakalpojumu sniegšanā, ekstralingvistiskajā un intralingvistiskajā līmenī.Teorētiskajā daļā ir izskatīta kvalitātes jēdziena definīcija un tās svarīgums uzņēmējdarbībā. Autors pēta standartizācijas procesu un tā sniegto labumu. Darbā uzmanība ir pievērsta arī tulkojuma kvalitātes vērtējumam, kvalitātes nodrošināšanai, kvalitātes kontrolei, kā arī kvalitātes vadības sistēmai. Praktiskajā daļā ir sniegti standartu EN 15038:2006 un ISO 9001:2008 lietošanas analīzes rezultāti Eiropas valstīs. Pētījuma empīriskajā daļā sniegto dokumentēto procedūru aprakstu var izmantot kā noderīgus paņēmienus un ieteikumus sertifikācijas procesā.  Atslēgvārdi: EN 15038:2006, ISO 9001:2008, sertifikācija, tulkojuma kvalitāte, tulkojuma kvalitātes nodrošināšana, tulkošanas pakalpojumu sniedzējs.",0
1522,Latvijas Padomju rakstnieku savienības valdes ietekme uz literāro procesu (1956–1969),"Maģistra darbā aplūkota Latvijas Padomju rakstnieku savienības ietekme uz literāro procesu no 1956. līdz 1969. gadam, izvērtējot, cik lielā mērā Rakstnieku savienības valde pakļāvās komunistiskās partijas direktīvām un kāda bija valdes lēmumu suverenitātes pakāpe. Pētījuma mērķis ir konstatēt un analizēt metodes un veidus, ar kādiem savienības valde organizēja un kontrolēja literāro procesu Latvijā atbilstoši politiskajām un ideoloģiskajām pārmaiņām PSRS varas struktūrās. Lai sasniegtu pētījuma mērķi, tika izpētīti Latvijas Valsts arhīvā pieejamie Rakstnieku savienības valdes sēžu un komunistiskās partijas pirmorganizācijas dokumenti. Būtiska nozīme bija Rakstnieku savienības V kongresam 1965. gadā, pēc kura Rakstnieku savienība kļuva par sava veida radošās inteliģences patvērumu un spēcīgi ietekmēja turpmāko literāro procesu.Atslēgas vārdi: Rakstnieku savienība, Padomju savienība, 50.–60. gadi, latviešu literatūra, kultūrpolitika",0
1523,21. gs. latviešu bērnu literatūra. Tradīcija un inovācija,"Maģistra darbā ""21. gadsimta latviešu bērnu literatūra. Tradīcija un inovācija"" konstatētas tendences latviešu bērnu literatūrā laikā no 2006. līdz 2015. gadam gan daiļliteratūras darbos ietverto vērtību tematikā un atspoguļojumā, gan to formālajos aspektos. Darba ietvaros analizēti ievērojamākie jaunākā laika latviešu bērnu literatūras darbi, kas pētāmajā periodā uzvarējuši Latvijas literatūras nozares profesionālajos apbalvojumos vai tikuši nominēti tiem. Vērtējot 21. gadsimta latviešu bērnu daiļliteratūru, šajā darbā ņemts vērā klasiskās latviešu bērnu literatūras vēsturiskais konteksts 20. gadsimtā, tādējādi konstatējot inovatīvās tendences salīdzinājumā ar tradīciju.",0
1524,Vīrieša tēla interpretācija Rūdolfa Blaumaņa novelēs,"Bakalaura darba “Vīrieša tēla interpretācija R. Blaumaņa novelēs” analizētas maskulīnās teorijas, noveles žanra attīstība un īpatnības, R. Blaumaņa literārās intereses un impulsi. Bakalaura darbā apkopotas maskulīnās teorijas, akcentējot tās nostādnes, kuras palīdz R. Blaumaņa radītā vīrieša tēla analīzē. Bakalaura darbā tiek noskaidrotas galvenās tendences vīrieša tēla atveidē R. Blaumaņa novelēs. Bakalaura darbā pētīta  noveles žanra attīstība un īpatnības cauri gadsimtiem, akcentējot noveles attīstības tendences 19. gadsimta latviešu literatūrā. Bakalaura darbā sniegts ieskats R. Blaumaņa literārajās interesēs. Bakalaura darbā analizēts vīrieša tēls R. Blaumaņa novelēs, tā sociālais stāvoklis sabiedrībā, psiholoģiskais portrets,  attiecības ar darbu, ģimeni, sievieti, sabiedrību  un nāvi novelē “Nāves ēnā”.  Bakalaura darbā secināts, ka R. Blaumanis tēlus veido balstoties uz  noveles žanra un psiholoģiskā reālisma nostādnēm.",0
1525,Stāstu krājuma „Purpura karaļa galmā” telpas poētika,"Bakalaura darbā veikts pētījums par spekulatīvās literatūras – fantāzijas, zinātniskās fantastikas un šausmu lietaratūras – telpas poētiku pirmajā latviešu autoru fantāzijas un zinātniskās fantastikas stāstu krājumā „Purpura karaļa galmā”, kas iznācis 2013.gadā. Latviešu literatūras attīstību ļoti iespaidojuši vēsturiski notikumi, kas ietekmējuši arī pieminēto žanru attīstību, kas ir viens no iemesliem, kādēļ tikai pēdējās desmitgadēs  latviešu autori ir pievērsušies rakstīšanai fantāzijas un zinātniskās fantastikas žanrā. Telpas aspekts spekulatīvajā literatūrā ir bijs viens no galvenajiem žanra elementiem, tādēļ darba mērķis ir noskaidrot, ar kādiem paņēmieniem telpu stāstos attēlo latviešu autori.",0
1526,Speciālās lietojuma valodas izmantošana zinātniskās informācijas attēlošanai statistikas nozarē,"Dotais maģistra darbs ""Speciālās lietojuma valodas izmantošana zinātniskās informācijas attēlošanai statistikas nozarē"" aplūko speciālās lietojuma valodas izmantošanu zinātniskos rakstos statistikas zinātnes nozarē, un šo rakstu tulkošanas īpatnības un problēmas.Pirmajā daļā tiek aplūkota speciālās lietojuma valodas pamatdefinīcijas, tās nodalījumu no kopējās lietojuma valodas, speciālās lietojuma valodas iedalījumu un latviešu speciālās valodas vēsturi.Otrajā daļā tiek aplūkota terminoloģija un tās pamatjēdzieni, terminu darināšanas un tulkošanas principi un terminoloģijas izstrāde Latvijā.Trešajā daļā tiek apskatīti zinātniskie teksti, to rakstura iezīmes, zinātniskā diskursa kopiena un speciālās lietojuma valodas lietojums zinātniskajā kopienā.Ceturtajā praktiskajā daļā tiek aplūkota statistikas nozare un tiek analizēti \textit{Open Journal of Statistics} statistikas žurnālā publicēto rakstu termini un attiecīgo rakstu struktūra.",0
1527,Kļūdu analīze Latvijas pilsētu tīmekļa vietņu tulkojumos vācu valodā,"Maģistra darba „Kļūdu analīze Latvijas pilsētu tīmekļa vietņu tulkojumos vācu valodā” mērķis ir sniegt ieguldījumu tūrisma jomas tekstu tulkošanas uzlabošanā, kā arī izstrādāt ieteikumus tūrisma tekstu tulkotājiem svešvalodā, norādot uz būtiskākajām kļūdām jeb nepilnībām. Šī mērķa sasniegšanai tika izvēlētas 10 Latvijas pilsētu un citas ar tūrismu saistītas tīmekļa vietnes, kuras pieejamas arī vācu valodā. Tulkojumi vācu valodā tika vērtēti un analizēti no vairākiem valodas un tulkošanas aspektiem. Pētījuma mērķgrupa ir gan tulkotāji (it īpaši tulkotāji vācu valodā un tūrisma tekstu tulkotāji), gan tulkošanas pētnieki, teorētiķi, pasniedzēji u.c.Maģistra darbs sastāv no četrām nodaļām. Pirmajā nodaļā tiek raksturota tūrisma loma un veidi Latvijā, minēti atsevišķi nozares statistikas dati, kā arī īsi aprakstīti un analizēti pētījuma avoti un ierobežota maģistra darba joma.Otrā nodaļa tiek veltīta jēdzienam „tīmekļa vietne”, tajā tiek noteikts un raksturots teksta tips un veids, kā arī tiek aprakstīta tūrisma nozares valoda, tās īpatnības un iedarbības mehānismi.Trešajā nodaļā tiek aprakstīts jēdziens „kļūda” un tā definēšanas problemātika, tiek attēlota kļūdu analīzes loma valodas apguves un tulkošanas laikā, tiek aplūkoti tulkošanas pamattipi un dažādi tulkošanas analīzes modeļi, tiek aprakstītas vispārīgās tulkošanas problēmas un minēti vairāki tulkošanas un kļūdu vērtējuma kritēriji, kā arī raksturota tulkojumu rediģēšanas loma.Ceturtajā nodaļā tiek analizēti tulkojumi vācu valodā un tajos konstatētās kļūdas. Šim mērķim kļūdas tika iedalītas lielākās kategorijās (valodas un tulkošanas kļūdas) un tālāk arī mazākās apakšgrupās. Atrastās kļūdas tika apkopotas atsevišķās apakšgrupu tabulās, mēģinot noteikt to cēloņus, kā arī tām tika piedāvāts cits tulkošanas variants. Analīzes gaitā tika konstatēts, ka visvairāk tulkojumos svešvalodā parādās tieši valodas kļūdas (gramatiskās, sintaktiskās, leksiskās u.c.), tām seko tulkošanas kļūdas (pragmatiskās un kulturālās), kā arī bieži sastopamas drukas, pareizrakstības un neuzmanības kļūdas. Atsevišķi mērķteksti satur smagākas tulkošanas kļūdas, kur tulkojumos pazūd vai tiek sagrozīta jēga, vai tie ir mulsinoši un pretrunīgi. Problēmas tulkotājiem ir radījušas arī reālijas, pārsvarā vārdu un vietu apzīmējumi un to atveide vācu valodā. Daudzos mērķtekstos parādās vairāki (nekonsekventi) tulkošanas vai atveides varianti vienam un tam pašam avotteksta vārdam.Analīzes laikā par vistipiskākajiem tulkošanas kļūdu cēloņiem tika noteikti šādi cēloņi: neuzmanība, laika trūkums, nepietiekamas vācu valodas zināšanas, avotvalodas ietekme, nepietiekama tulkošanas kompetence, redakcijas un pareizrakstības pārbaudes programmu neizmantošana u.c. Balstoties uz analīzes rezultātiem, darba beigās tika izveidots saraksts ar tulkotājam nepieciešamām kompetencēm.",0
1528,Darbības vārdu rekciju atšķirības igauņu un latviešu valodā,"Bakalaura darba „Darbības vārdu rekciju atšķirības igauņu un latviešu valodā” mērķis ir parādīt darbības vārdu rekciju atšķirības igauņu un latviešu valodā, kā arī paskaidrot, kāpēc tādas atšķirības eksistē. Darbā tiek analizēti Latvijas Universitātes somugru studiju bakalaura studiju 2.–4. kursa studentu rakstu darbi, lai gūtu priekšstatu par darbības vārdu rekciju izmantošanu. Darbā tiek analizētas gan studentu darbos pareizi lietotās darbības vārdu rekcijas, gan arī tās kurās tiek pieļautas kļūdas. Meklējot igauņu valodas darbības vārdu rekciju kļūdas, darba autore atspoguļo tikai tās, kurās latviešu valodā darbības vārds nosaka tam atkarīgos teikuma locekļus citā locījumā nekā tie ir igauņu valodā. Rakstot bakalaura darbu nonāku pie secinājuma, ka darbības vārdu rekciju atšķirību igauņu un latviešu valodā ir diezgan daudz. Studentu darbos ir atrodamas gan pareizi, gan nepareizi lietotas darbības vārdu rekcijas. Darbības vārda rekciju kļūdas rodas ne tikai tāpēc, ka ir atšķirības starp igauņu un latviešu valodas rekcijām, bet arī tāpēc, ka igauņu valodas gramatika vēl nav pietiekami apgūta.",0
1529,Tēva loma anekdotēs mūsdienās un tradicionālās folkloras aspektā,"Bakalaura darba ""Tēva loma anekdotēs mūsdienās un tradicionālās folkloras aspektā"" mērķis ir noskaidrot tēva nozīmi ģimenē tradicionālajā folklorā un tā iespējamo lomas maiņu mūsdienu folklorā anekdošu aspektā. Tēva tēls līdz šim ir mazāk apskatīts nekā mātes tēls, kas ir pētīts saistībā, piemēram, ar māšu kultu vai mātes ciešo sakaru ar bērnu. Arī aplūkojot citus folkloras tēlus, kas saistīti ar latviešu tradicionālo ģimenes modeli, tēvs nav apskatīts kā indivīds, nav izceltas viņa darbības vai ietekmes sfēras ģimenē, nav nodalīti viņa tiešie ģimenes pienākumi, kas šajā darbā tika izdarīts. Lai sasniegtu darba mērķi, tika izvirzīti šādi uzdevumi:•Noskaidrot ģimenes terminu, aplūkot latviešu tradicionālos ģimenes modeļus (pilna ģimene, nepilna ģimene, vecpuiši, bāreņi),•balstoties tradicionālās folkloras tekstu avotos, apkopoti priekšstati par tēva vietu un nozīmi ģimenē un sabiedrībā, veikt tēva funkciju analīzi.•Pēc atlasītā anekdošu materiāla veikt tēva lomas analīzi mūsdienu situācijā un noskaidrot tēva tēla funkcijas mūsdienās.Tādējādi šīs bakalaura darbs iezīmē raksturīgāko latviešu tēva lomā, izceļ tā darbības sfēru un funkcijas ģimenes modelī, kā arī aplūko, vai anekdotēs mūsdienās ir notikušas kādas izmaiņas, kas maina tradicionālos uzskatus par tēvu ģimenē. Darba autore secinājusi, ka tēvs ir svarīgs tēls ģimenē, līdzvērtīgs mātei, un tiek veiktas tādas funkcijas, ko mātes nespēj aizvietot, piemēram, nodod dēlam priekšstatus par vīrieša pasauli, iemāca vīru darbus, veido autoritāti visu savu bērnu acīs.",0
1530,Pāvila Gruznas autobiogrāfisko piezīmju  (1932–1940) žanriskā piederība kā problēma. Teksts un interpretāciju iespējamība,"Maģistra darbā „Pāvila Gruznas autobiogrāfisko piezīmju (1932–1940) žanriskā piederība kā problēma. Teksts un interpretāciju iespējamība” pētīta P. Gruznas piezīmju iekļaušanās autobiogrāfiskās rakstības žanrisko paveidu iedalījumā. Darbā izpētīts autobiogrāfijas žanrs kā orientācija, balstoties mūsdienu teorētiķu darbos un veidots latviešu literatūras autobiogrāfiskās pētniecības raksturojums. P. Gruznas piezīmes ir strukturētas, norādot būtiskākos aspektus, balstoties akcentētajā struktūrā, veikta to analīze un piedāvāts jauns iedalījuma veids autobiogrāfiskā žanra piederības problēmas risināšanā.",0
1531,Tulkotāja statuss Latvijas darba tirgū,"Šis maģistra darbs ir empīrisks pētījums, kas veltīts Latvijas rakstiskās tulkošanas tirgus izpētei, tai skaitā jautājumam par tulkotāja statusu darba tirgū. Šā darba mērķis ir noskaidrot, kādi cilvēki (pēc noteiktiem kritērijiem) Latvijā nodarbojas ar tulkošanu un kāda ir viņu motivācija. Šai sakarā tika anketēti 54 tulkotāji. Tulkotāji atbildēja uz jautājumiem, saistītiem ar izglītību, kompetencēm, nodarbošanos un dažiem personīgiem jautājumiem. No aptaujas anketas analīzes rezultātiem tika noskaidrots, ka pārsvarā tulkotājiem nav specializētās izglītības, tomēr lielākā daļa plāno to iegūt, tajā pašā laikā neuzskatot, ka tā viņiem un tulkotājiem kopumā būtu obligāti nepieciešama. Apjautātajiem tulkotājiem ir pareizi priekšstati par tulkotājam nepieciešamajām kompetencēm, tomēr viņu sociālā kompetence vēl nav pietiekoši attīstīta, jo tulkotāji, kuri pārsvarā strādā mājās, neuzskata, ka citiem cilvēkiem var būt svarīga loma viņu darbā. Lielākā respondentu daļa atbildēja, ka viņi pastāvīgi nenodarbojas ar tulkošanu, bet tomēr gandrīz katrs atzīmēja, kas viņu motivē tulkot. Atbildes uz šo jautājumu, kā arī uz to, kas tulkotājiem šķiet visgrūtākais viņu profesijā, pārsvarā sakrita. Darbā tiek secināts, ka no vienas puses tulkotāja profesija sniedz zināmu brīvību (nav priekšniecības, brīvs darba grafiks, kurš sniedz iespēju apvienot vairākus darbus un amatus utt.), bet no otras puses, tā ir liela tulkotāja atbildība un nogurdinošs darbs. Ne visi, kas nodarbojas ar tulkošanu apzinās šo atbildību un tulko bez nepieciešamās izglītības un kompetencēm. Latvijā tulkošanas tirgus vēl nav tik labi attīstīts, lai kontrolētu šo procesu, tādēļ par tulkotāju var kļūt jebkurš, kurš uzskata, ka viņam ir pietiekami labas svešvalodu zināšanas.",0
1532,Problēmas tekstu tulkošanā IT nozarē,"Maģistra darbā ""Problēmas tekstu tulkošanā IT nozarē"" tiek apskatītas problēmas un piedāvāti risinājumi, kā arī sniegti ieteikumi iesācējiem IT tekstu tulkošanā.Darbs sastāv no ievada, 5 daļām un secinājumiem.Pirmajā daļā tiek apskatīts pati IT nozare un tās terminoloģija, kā arī lielais un specializētais žargons.Otrajā daļā tiek apskatītas visbiežāk sastopamās problēmas mājaslapu lokalizācijā. Trešajā daļā tiek apskatītas visbiežāk sastopamās problēmas programmatūras lokalizācijā. Ceturtajā daļā tiek sniegti padomi un ieteikumi attiecībā uz to, kā izvairīties un kā risināt visbiežāk sastopamās problēmas mājaslapu un programmatūras lokalizācijā.Piektajā daļā tiek ieteikti tiešsaistē atrodamā informācija attiecībā uz to, kas būtu noderīga tulkotājiem, kas nodarbojas ar lokalizāciju.Sestajā daļā tiek analizēts autora veiktais programmatūras dokumentācijas tulkojums – kādas grūtības tas sagādāja, kā šīs problēmas tikai atrisinātas.Darba beigās apkopoti secinājumi sniegti ierosinājumi turpmākiem pētījumiem.Darbā iekļauti 29 attēli un izmantotās literatūras un avotu saraksts (58 nosaukumi).",0
1533,Indivīda izvēles morālie aspekti K. Skalbes pasakās līdz 1918. gadam,"Bakalaura darba ‘’Indivīda izvēles morālie aspekti K. Skalbes pasakās līdz 1918. gadam’’ mērķis ir izpētīt indivīda izvēles morālos aspektus, kas sastopami Kārļa Skalbes pasakās, kas uzrakstītas līdz 1918. gadam. K. Skalbes pasakas ietver kristīgo vērtību sistēmu, kā arī latvisko dzīvesziņu. Darbs sastāv no trīs daļām, no kurām pirmajā daļā tiek pētīta K. Skalbes personība, otrajā daļā tiek apskatīta morāle kristietībā un latviskajā dzīvesziņā, bet visbeidzot trešajā daļā pētītas pasakas morāles kontekstā. Pasakas pētītas balstoties uz kardinālajiem tikumiem – gudrību, taisnīgumu, drosmi, mērenību.",0
1534,Franču un latviešu  frazeoloģismi ar dzīvnieku nosaukumiem: salīdzinoša analīze un tulkošanas stratēģijas,"Latvijā veikti vairāki salīdzinoši pētījumi, kuros latviešu valodas frazeoloģismi un sakāmvārdi salīdzināti ar citu tautu – lietuviešu, vācu, angļu, krievu – garamantām, tomēr par franču valodas frazeoloģismiem pētījumu maz; nav arī atsevišķas franču-latviešu frazeoloģijas vārdnīcas, kāda ir gan vācu, gan krievu, gan angļu valodai. Tāpēc autore savā maģistra darbā salīdzinājusi franču un latviešu valodas frazeoloģismus, kuros ir dzīvnieku nosaukumi, un aplūkojusi franču valodas frazeoloģismu tulkošanas stratēģijas latviešu valodā.Frazeoloģismi skatīti dažādos aspektos (uzbūve, tematika, tēlainās izteiksmes līdzekļi), meklējot kopīgo un atšķirīgo abu valodu frazeoloģismos un tādējādi arī skatījumā uz pasauli. Aplūkotas arī franču frazeoloģismu tulkošanā izmantojamās tulkošanas stratēģijas.Maģistra darba rezultāts: secinājumi par franču un latviešu frazeoloģismu kopīgajām un atšķirīgajām iezīmēm, ieteikumi par turpmākas izpētes virzieniem, kā arī neliela franču–latviešu frazeoloģismu vārdnīca.",0
1535,Neverbālās komunikācijas aspekti mutiskajā tulkošanā,"Maģistra darbs „Neverbālās komunikācijas aspekti mutiskajā tulkošanā” ir izstrādāts profesionālās maģistra studiju programmas „Konferenču tulkošana” ietvaros. Darbā tiek pētīts aktuāls temats, t.i., iespējas, kā izmantot neverbālos saskarsmes veidus mutiskajā tulkošanā.Maģistra darba mērķis ir identificēt un analizēt dažādus neverbālās komunikācijas aspektus, norādīt to nozīmi mutiskajam tulkam un apsvērt iespējas, kā tos pasniegt mērķauditorijas valodā.Darbā izmantotās pētniecības metodes ietver teorētisko materiālu analīzi un salīdzināšanu, teorijai atbilstošu piemēru sniegšanu, kā arī mutiskā tulka lomas izvērtēšanu, balstoties uz iegūtajām zināšanām.Balstoties uz darbā veikto analīzi, var secināt, ka, tulkam konstruējot ziņu, neverbālajai komunikācijai ir ļoti liela nozīme, bet tās tulkošana bieži ir kompromiss prosodijas, sintaktiskajā un leksiskajā līmenī.",0
1536,Dažādu vēsturisko laikmetu Latvijas publicistiskā diskursa antropocentriskā komponente: kognitīvi pragmatiskais aspekts.,"Darbs ir veltīts dažādu vēsturisko laikmetu Latvijas publicistikas antropocentriskās sastāvdaļas izpētei kognitīvi-pragmatiskā aspektā. Mērķis – atklāt antropocentriskos konceptus, kas veido ikdienas dzīves jēdzienu, un veikt to konceptasfēras valodas analīzi.",0
1537,Cildenā kategorija Svetonija vēsturiskajās biogrāfijās „De vita Ceasarum”,"Maģistra darbā Cildenā kategorija Svetonija vēsturiskajās biogrāfijās “De VitaCaesarum” tiek pētītas Svetonija rakstītās valdnieku biogrāfijas. Darbā tiek apskatītas cildenākategorijas un to izpausmes biogrāfiju tekstā no cilvēciskā un valodas aspekta. Kategorijas irizvēlētas, analizējot Longīna traktāta Par cildeno saturu un tur atspoguļotās cildenās īpašības.Viena analīzes daļa balstās cilvēciskajā aspektā uz traktātā Par cildeno minētajām īpašībām,kādas piemīt cildenam cilvēkam. Valodas aspektā analīzē runāts par cildenu valodas stilu un toveidojošajiem elementiem, kādi ir iztirzāti Longīna traktātā. Darba mērķis ir atklāt cildeno ganSvetonija aprakstīto valdnieku biogrāfijās, gan teksta un tēlu valodā. Pētījuma gaitā tika atklātidaudzi cildeni aspekti gan analīzē aplūkotajos cilvēkos, gan valodas stilā. Tika iegūts priekšstatspar cildenā veidiem un apmēriem Romas valdnieku raksturos un valodā. Aplūkoto valdniekuraksturi parādās cildeni vismaz vienā aspektā. Svetonija un valdnieku valodai piemīt cildenasvalodas izteiksme.",0
1538,Ar farmācijas nozari saistītu tekstu tulkošanas īpatnības,"Maģistra darbā pētīts farmācijas tekstu un atbilstošās terminoloģijas tulkošanas nozīmīgums. Darba mērķis ir izpētīt ar farmācijas nozari saistītu tekstu tulkošanas īpatnības. Pirms pētījuma veikšanas tika izvirzīti divi pētījuma jautājumi, lai izzinātu, kādas ir iepriekš minēto tekstu īpatnības un kā tās ietekmē teksta tulkošanu. Darba autore ir analizējusi tulkošanas teoriju, medicīnisko tekstu iezīmes, īpašu uzmanību pievēršot farmācijas tekstu un to terminoloģijas tulkošanai. Darba empīriskajā daļā veikta ar farmāciju saistītu informatīvo tekstu tulkošanas analīze, kā arī aprakstītas metodes, kas pielietotas, lai tulkotu tekstu no angļu valodas latviešu valodā. Nobeigumā tika izdarīti secinājumi un atrasta atbilde uz abiem pētījuma jautājumiem.",0
1539,"Tēmas un motīvi Bulata Okudžavas daiļradē (""Tējas dzeršana Arbatā"").","Jekaterīna KalužkoTēmas un motīvi Bulata Okudžavas daiļradē ,,Tējas dzeršana Arbatā'' (sešdesmitie gadi): bakalaura darbs. – Rīga, 2015. – 41 lpp.Bakalaura darbs ir veltīts maz izpētītajiem tēmām un motīviem Bulata Okudžvas dzejoļu krājuma daiļradē ,,Tējas dzeršana Arbatā'' (sešdesmitie gadi).  Pētijuma mērķis ir dzejoļu analītiskā analīze pēc to galvenajām tēmām un motīviem.Darbs sastāv no divām daļām. Pirmajā daļā tiek izskatīti tēmas un motīva jēdzieni literatūrzinātnē. Otrā daļa iekļauj sevī ",0
1540,Tūrisma tekstu tulkošana un ar to saistītās problēmas,"Tūrisms ir viena no visstraujāk augošajām nozarēm pasaulē. Šajā pakalpojumu nozarē informācijai par produktu ir noteicoša loma pārdošanas procesā – produktu nevar aptaustīt, tikai par to uzzināt. Tā kā liela daļa šīs informācijas ir tulkota, pareizi iztulkota informācija ir veiksmīgas uzņēmējdarbības pamats.Šī darba mērķis ir saprast, kā tad pareizi pasniegt šo tulkoto informāciju, lai tā ne tikai informētu lasītāju, bet arī spētu pārdot attiecīgo produktu. Pētījuma gaitā tika izpētīta funkcionālisma teorija un tūrisma tekstu tulkošanas aspekti, kā arī tika apskatītas trīs galvenās tūrisma tekstu problēmas – kultūras reāliju un īpašvārdu atveide, kā arī pārdošanas potenciāla pārnešana. Darba gaitā tika pierādīts, ka pirmās divas problēmas ir objektīvi atrisināmas, savukārt trešo problēmu atrisināt ir visgrūtāk, jo rezultāts ir subjektīvs.",0
1541,Privātos uzņēmumos strādājošo tulkotāju sadarbība ar nozares speciālistiem tehnisko tekstu tulkošanā,"Maģistra darbs ir veltīts jautājumam par privātos uzņēmumos strādājošo tulkotāju sadarbībuar nozares speciālistiem tehnisko tekstu tulkošanas laikā.Darbs sastāv no četrām nodaļām. Pirmajā un otrajā nodaļā autore analizē zinātniskoliteratūru, kas veltīta tehniskajam tulkojumam, terminoloģijai, kā arī cilvēkresursu nozīmeitulkošanā. Trešā nodaļa satur trīs tehnisko tekstu analīzi no terminu tulkošanas problēmuviedokļa. Ceturtajā nodaļā darba autore apkopo un analizē štata tulkotāju aptaujas rezultātus,kas veikta ar mērķi noskaidrot viņu viedokli par iespēju sadarboties ar nozares speciālistiem.Darbs satur abreviatūru sarakstu, ievadu, četras nodaļas, galvenās tēzes, izmantotāsliteratūras sarakstu, kas sastāv no 28 avotiem, un 5 pielikumus.",0
1542,Reliģiska satura tekstu tulkošanas īpatnības,"Šī maģistra darba mērķis ir izpētīt reliģiska satura tekstu tulkošanas problēmas, īpašu uzmanību pievēršot reliģiskiem terminiem un tulkošanas stratēģijām. Pētījums tiek balstīts uz darba autores patstāvīgi veiktu Luterāņu un Romas katoļu vienotības ziņojuma ""From Conflict to Communion"" (""No konflikta līdz sadraudzībai"") tulkojumu no angļu valodas latviešu valodā.Darba teorētiskajā daļā apkopotas sakrālā diskursa īpatnības, apskatīti tekstu veidi un tulkošanas stratēģijas un metodes.Darba praktiskajā daļā analizēta tulkotajā tekstā sastopamā reliģiskā terminoloģija un autores pielietotās tulkošanas stratēģijas. Pielikumā pievienots arī reliģisko terminu glosārijs.Pētījumā secināts, ka tulkojot reliģiska satura tekstus, vislielākā uzmanība jāpievērš reliģiskajai terminoloģijai, savukārt tulkošanas stratēģiju izvēle lielā mērā ir atkarīga no teksta funkcijas, mērķauditorijas un tulkotāja izvēles.Atslēgvārdi: sakrālais diskurss, kristietība, terminoloģija, tulkošanas stratēģijas.",0
1543,IT terminoloģijas lietojums latviešu medijos,"Pētījums IT terminoloģijas lietojums Latvijas medijos tapis ar nolūku atklāt attiecību starp latvisko IT terminoloģiju un anglisko IT terminoloģiju, kas tiek lietota Latvijas medijos, kā arī to, kādas ir atšķirības starp IT terminoloģijas lietojumu vispārīgajos medijos un specializētajos tehnoloģijas medijos. Pētījumā tiek atklāts, ka tikai nedaudz vairāk kā puse mediju lietotās terminoloģijas ir latviska, un ka pārējā terminoloģija ir vai nu anglicismi, vai arī pat nepārveidoti angļu valodas termini. Tiek parādīts arī tas tehnoloģiju mediji lieto pareizāku terminoloģiju (gan ‘ikdienā lietoto’, gan arī ‘ļoti specializēto’) nekā vispārīgie mediji, neskatoties uz to, ka tehnoloģiju mediju raksti pārsvarā ir rakstīti ikdienišķā stilā. Noslēgumā autors norāda, ka turpmāki pētījumi būtu ļoti nepieciešami, ja tos veiktu pēc piecu vai desmit gadus ilga laika perioda, jo tā būtu iespējams atklāt kā šī situācija mainās laika gaitā.",0
1544,Zvērināta tulka un tulkotāja statuss Polijā un rekomendācijas Latvijai,"Maģistra darba ietvaros tika veikts mēģinājums noskaidrot, vai Latvijā būtu nepieciešams ieviest zvērināta tulka un tulkotāja statusa tiesisku noregulējumu. Darbā tika aprakstīta dažādu Eiropas valstu praksē šajā jautājumā. Padziļināti tikai izpētīts Polijas zvērinātu tulku un tulkotāju statuss, norādot tā vēsturi, tiesiskā noregulējumu, eksaminācijas kārtību, atbildību, sankcijas, kā arī praktiskus aspektus, kas saistīti ar šo profesiju. Darba ietvaros tika izanalizēts tulku un tulkotāju statuss Latvijas Republikā, kā arī izpētīti dažādi šīs profesijas aspekti. Lai noskaidrotu tulkošanas nozares viedokli par zvērināta tulka un tulkotāja statusa ieviešanu Latvijā, tika veikta aptauja tulkošanas nozares pārstāvju vidū",0
1545,Apsekojumu anketu tulkošanas specifika,"Maģistra darba “Apsekojumu anketu tulkošanas specifika“mērķis ir analizēt stratēģijas, kas tiek izmantotas Eiropā veikto iedzīvotāju apsekojumu anketu tulkošanā. Šādi apsekojumi tiek organizēti vienoti Eiropas Savienības līmenī saskaņā ar precīzi formulētiem metodoloģiskiem norādījumiem, lai iegūtu salīdzināmu, uzticamu un oficiālu statistiku. Darbs sastāv no teorētiskās daļas, kurā tiek pētīta pieejamā literatūra un informācijas avoti, un no empīriskās daļas, kurā tiek analizēts Eiropas iedzīvotāju veselības apsekojuma anketas tulkojums latviešu valodā. Pētījuma rezultāti rāda, ka visbiežāk izmantotās apsekojumu anketu tulkošanas stratēģijas ir adaptācija, lokalizācija un burtisks tulkojums, savukārt nozīmīgākās atšķirības starp avota un mērķa tekstu ir saistītas ar kultūras atšķirībām un valodas normām. Kritiskas atšķirības un neatbilstības tiek novērstas, jau laicīgi anketas izstrādes procesā iesaistot valstu ekspertus, kā arī izstrādājot ļoti detalizētas tulkošanas vadlīnijas.",0
1546,Speciāli darināto īpašvārdu atveide un tulkošana daiļliteratūrā,"Pētījums Speciāli darināto īpašvārdu atveide un tulkošana daiļliteratūrā tapis, lai aplūkotu tulkošanas stratēģiju pielietojumu noteikta daiļliteratūrā lietoto īpašvārdu krājuma tulkošanā. Pētījuma objekti ir daiļiteratūra, ko sarakstījuši tādi autori kā Dž. R. R. Mārtins, Dž. K. Roulinga, Dž. R. R. Tolkīns un H. P. Lavkrafts. Teorētiskā pētījuma daļa liecina, ka īpašvārdus var uztvert kā daļu no kultūru reālijām un atkarībā no tulkojuma mērķa, tulkojuma procesā var izmantot dažādas tulkošanas pieejas. Īpašvārdu tulkojumu piemēri tiek apspriesti, lai atklātu izmantotās pieejas un iespējamos soļus tulkošanas procesā, kas sperti, lai nonāktu pie attiecīgā rezultāta, kā arī tulkošanas kļūdas un to iespējamās sekas.",0
1547,Interneta literārā pasaule. Pirmais solis jaunajiem rakstniekiem vai modernās literatūras sērga,"Šis maģistra darbs ir par fanu rakstītu literatūru, kura ir kaut kādā ziņā saistīta ar kādu publicētu darbu. Šo literāro veidu sauc par “fanfiction” , tā ir ļoti izplatīta internetā. Šī darba mērķis ir izprast, kā šis literārais veids ir radies, kāda kultūra un vēsture aiz tā slēpjas un kāda ir tā ietekme uz sabiedrību, moderno literatūru un cilvēkiem kas to raksta.Šī darba galvenais jautājums ir uzzināt vai šis literārais veids (fanfiction), kas ir savā ziņā balstīts uz ideju kopēšanu, iznīcina cilvēku radošo domāšanu.Lai atbildētu uz šiem jautājuiem tika izmantoti daži, šī literārā veida darbi, no interneta vietnes www.fanfiction.net un kuri ir balstīti un J.R.R. Tolkien darbu Gredzenu pavēlnieks. Izmantotie darbi bija angļu valodā, jo šī valoda ir viss izplatītākā šajā literatūras veidā. Literārais darbs tika izvēlēts dēļ tā lielās popularitātes.Lai labāk saprastu, kas ir radošums tika izpētītas Bodenas un Bröckling teorijas par to. Lai babāk saprastu kas īsti ir kopēšāna tika izpētīta Benjamina teorija par reprodukcijām un kopijām.Darba galā tiek secināts, ka radošums nav kaut kas ko var iznīcināt, tas tiek tikkai kritizēts no katra cilvēka skatu punkta.Galu galā viss ko cilvēks dara, savā ziņā, ir kaut kas jauns un apbrīnojams, tas var atkārtoties, bet kādam tas būs vienmēr kaut kas īpašs.",0
1548,Bezrecepšu pretsāpju medikamentu lietošana sāpju kontrolei,"Bakalaura darbs „Bezrecepšu pretsāpju medikamentu lietošana sāpju kontrolei” ir pētījums par to, kā jaunieši (vecumā 20-30 gadi) veido izpratni par sāpēm, pretsāpju līdzekļiem un to lietošanu. Izmantojot Artura Kleinmana slimību skaidrošanas modeļus, caur jauniešu sāpju pieredzes stāstiem tiek skatīti sāpju izcelsmes skaidrojumi un sāpju nozīmīgums, kā arī bezrecepšu pretsāpju medikamentu efekta veidošanās un priekšstati par zāļu īpašībām.  Pētījuma rezultāti norāda, ka bezrecepšu pretsāpju medikamenti tiek normalizēti un integrēti sāpju epizodes kontrolē caur sāpju nozīmes mazināšanu un medikamenta efektu un īpašību konstruēšanu.  Atslēgvārdi: bezrecepšu pretsāpju medikamenti, zāles, sāpes, sāpju izskaidrošanas modeļi, sāpju kontrole, jaunieši.",0
1549,Mājdzīvnieku (mājas – istabas dzīvnieku) pozicionēšana vegānismā,"Bakalaura  darbā  “Mājdzīvnieku  pozicionēšana  vegānismā”  tiek  noskaidrots  kā  sadzīvo divas, savā starpā šķietami pretrunīgas prakses –  vegānisms, kas ir kustība, kuras dalībnieki uzskata par morālu pienākumu respektēt dzīvnieku intereses, ar mājdzīvnieku jeb istabas –  mājas dzīvnieku turēšanu. Vegānisms tiek skatīts kā viena no veģetārisma apakšgrupām, tomēr netiek saistīts tikai un vienīgi ar uzturu, bet lielākoties balstās uz ētisku izturēšanos pret dzīvniekiem.Pētījumā tiek izmantotas tādas metodes kā teorētiskās literatūras analīze, padziļinātas daļēji strukturētas intervijas, novērojums un lauka dienasgrāmata.Pētījuma mērķis ir uzzināt kā mājdzīvnieki tiek pozicionēti vegānismā, un kāda loma tiem tiek piešķirta dzīvnieka īpašnieka (vegāna) un mājdzīvnieka attiecībās.Lai  gan  pastāv  konkrētas  sfēras  kurās  cilvēkam  un  pat  vegānam  sanāk  iesaistīties mājdzīvnieku pakļaušanā, piemēram, izvēlē par  ēdienu un dzīvnieku sterilizāciju, kur vienīgais arguments ir cilvēka griba pār dzīvnieku, tomēr ir arī redzamas attiecību puses, kurās vegāni savā veidā  neiesaistoties  dzīvnieku  patēriņā  veido  attiecības  ar  saviem  mājdzīvniekiem,  piemērām, izvēloties  mājdzīvniekus  no  patversmes.  Mājdzīvnieki  vegānismā  tiek  pozicionēti  kā  fiziskas būtnes, kam netiek piešķirta nekāda praktiska funkcija īpašnieka ikdienā.",0
1550,Japānas sociālās sistēmas ietekme uz darba vidi - varas izmantošanas un kolēģu izsmiešanas fenomens,"Mobings un bosings darba vidē jeb kolēģu izsmiešanas un varas pielietošanas fenomens ir termini, kas relatīvi nesen ienākuši Latvijas darba sfēras un mediju apritē, taču problēma ir pastāvējusi arī agrāk, un turpina pastāvēt. Kamēr Japānā, kas ir viena no mobinga jeb izsmiešanas lielvalstīm, gan Veselības, Labklājības un Darba ministrija, gan dažādi sūdzību biroji piedāvā vismaz daļēju pagaidu risinājumu esošajai problēmai, apkopojot statistiskos datus un sniedzot ieskatus mobinga un bosinga teorijā, kā arī palīdzot novērst esošo situāciju, tikmēr Latvijā, vienotas teorijas un sistēmas, kā arī sūdzību biroju trūkuma dēļ problēma turpina pastāvēt gan atklātā, gan neatklātā veidā, smagi ietekmējot sociālo un darba sfēru. Darbā „Japānas sociālās sistēmas ietekme uz darba vidi – varas izmantošanas un kolēģu izsmiešanas fenomens”, analizējot statistiskos datus, tiek aplūkots, kā rodas mobingam un bosingam labvēlīgi apstākļi un kā situāciju ietekmē darbā gūtais stress, kā dažādas sociālās un kultūras sistēmas ietekmē izsmiešanas un varas metožu pielietošanas fenomena veidošanos un attīstību, kādi ir preventīvie pasākumi abās valstīs un, kādi ir tiesiskie aspekti, uz kuru pamata darba ņēmējs ir tiesīgs sniegt sūdzību par pastāvošo situāciju.  Darba pamatmērķis ir pierādīt to, ka mobing un bosings spēj pastāvēt dažādās sociālajās sistēmās un, lai gan tām ir liela ietekme problēmas attīstībā un tajā, kā ar to tiek galā, tomēr tā rašanās iemesli nav vienoti sistēmu atšķirības dēļ, līdz ar to arī veidiem, kādā ar šo problēmu cīnīties, arī vajadzētu būt atšķirīgiem, piemērotiem katrai situācijai atsevišķi, jo vienota regulējumu sistēma vēl nespēj pilnvērtīgi novērst izsmieklu un varas metožu pielietošanu darbā. Darbs ir sadalīts astoņās nodaļās, katrā no tām pieskaroties kādam no mobinga un bosinga aspektiem Japānā vai Latvijā, un ir 68 lapaspuses garš.",0
1551,Franču idiomu tulkošana latviešu valodā,"Maģistra darba temata izvēli noteica nepieciešamība: idiomas nemitīgi sagādā problēmas tulku un tulkotāju darbā. Franču valoda kā avota valoda tika izvēlēta tāpēc ka Latvijā tā ir maz pētīta salīdzinājumā ar angļu valodu; turklāt mums nav franču-latviešu frazeoloģijas vārdnīcas. Darba mērķi ir: izpētīt idiomu īpatnības un apkopot tulkošanas stratēģijas darbam no franču valodas latviešu valodā. Šīs maģistra darbs arī kalpos par pamatu promocijas darbam, kura ietvaros taps franču-latviešu frazeoloģijas vārdnīca. Metodoloģijā ietilpst bibliogrāfijas un leksikogrāfijas pētījums, tulkojumu salīdzinošā analīze, semantiskā analīze, korpusa sastādīšana un analīze. Darba rezultāti ir: frazeoloģisko tulkojumu atvieglojošo idiomu īpatnību saraksts; idiomu tulkošanas metodes; idiomu glosārijs, kas kalpos par pamatu franču-latviešu frazeoloģijas vārdnīcai.",0
1552,Sāpju un traumu nozīme un pieredze profesionālu dejotāju karjerā,"Bakalaura darbs “Sāpju un traumu nozīme un pieredze profesionālu dejotāju karjerā” ir pētījums par profesionālu baletdejotāju skatījumu un attieksmi pret ķermeni sāpju un traumu aspektā, sasaistē ar profesijas ikdienas apstākļiem atrodoties sociālā grupā – baleta trupā. Izmantojot Marsela Mausa teorētisko perspektīvu ķermenis tiek skatīts kā instruments un tā veidošanas tehnikas baletā, kā arī Pjēra Burdjē kultūras kapitāla un habitus ietvaru izmantoju, lai aplūkotu sāpju nozīmi, iemiesošanos, normalizēšanu un pozīciju baletā.Pētījuma mērķis - pētīt un izprast no Latvijas Nacionālās Operas baleta trupas dejotāju skatpunkta, kāda ir sāpju un traumu loma un nozīme karjerā.Pētījuma rezultāti norāda, ka pētot un izprotot sāpju un traumu pieredzes aspektus, sāpju performanču nozīmes un iemiesošanos, var atklāt profesijas ikdienas realitāti, sāpju pieredžu konstruēšanu, definējumu un noskaidrot sāpju nozīmes baleta kultūras šķautņu ietvarā, kurā ķermenim jāatrodas dienu no dienas aktīvajā karjeras darbības posmā.",0
1553,Dienas centra loma redzes invalīdu integrācijai plašākā sabiedrībā,"Šī bakalaura darba galvenais mērķis ir noskaidrot, kā dienas centrs, kas paredzēts redzes invalīdu brīvā laika pavadīšanai un dažādu pakalpojumu saľemšanai, ietekmē un sekmē šo indivīdu integrāciju plašākā sabiedrībā. Pētījumā iesaistīto informantu grupa ir redzes invalīdi vecumā no 39-78 gadu vecumam.Darba teorētiskās literatūras analīze sniedz vispārinātu priekšstatu par maľām antropoloģijā, izklāstīti tādi koncepti kā integrācija- iekļaušanās, socializācija indivīda dzīvē, nespējas (disability) sociālais modelis antropoloģijas kontekstā. Mērķa sasniegšanai tiek izmantotas kvalitatīvās pētījuma metodes- daļēji strukturētas padziļinātas intervijas, lauka darba dienasgrāmata un piezīmes, un daļējs dalībnieku novērojums.",0
1554,"Protesta formas, palielinoties biļetes cenai uzņēmumā „Rīgas satiksme”","Tēma „protesta formas, palielinoties biļešu cenām „Rīgas Satiksmē”” mūsdienu sabiedriskā transporta kontekstā ir aktuāla. Darbs sevī iekļauj teorētisko, metodoloģisko, kā arī mediju analīzi. Pētījuma galvenais uzdevums ir noskaidrot, kā protests tiek izprasts un pret ko tas ir vērsts.Pētījums meklē atbildes uz jautājumu „kāpēc cilvēki protestē?”. Darbs sastāv  no trīs daļām – pirmā – teorētiskā daļa, kura balstās uz Fuko, Eriksena paustajām atziņām par varu, varas attiecībām, vērtības jēdzienu, kā arī naudas izpratni. Otrā daļa – metodoloģija sīki apraksta pētījuma procesa gaitu. Un trešā daļa, empīriskā, ietver lauka darba novērojumus kopā ar Rīgas Satiksmes kontrolieru darba grupu, intervijas ar protestētājiem un Rīgas Satiksmes darbiniekiem, kā arī sociālo mediju un masu mediju analīzi. Izstrādātā empīriskā daļa ļauj palūkoties uz bezbiļetnieku protesta formām, kuras uzrāda lielāku vai mazāku organizētības līmeni.",0
1555,Publiskās telpas radīšana un sociālā konstruēšana: „Stūra mājas” gadījums,"Bakalaura darba „Publiskās telpas radīšana un sociālā konstruēšana: „Stūra mājas” gadījums” mērķis ir izpētīt, kā bijušās Padomju Savienības Valsts drošības komitejas ēkā Rīgā mūsdienu kontekstā tiek radīta publiskā telpa un kā tā tiek konstruēta. Definējot sociālu telpu kā sociālu produktu un novietojot sociālās attiecības sociālā telpā, kas ļauj caur to analizēt sabiedrību, tiek skatīts, kādā veidā „Stūra māja” kļūst par publiski pieejamu, kādas nozīmes tai tiek piešķirtas un kādas sociālās prakses tajā norisinās. Galvenokārt pētījumā tiek secināts, ka: (i) veids, kā publiskā telpa „Stūra mājā” radīta un konstruēta atklāj to kā sociāli neviennozīmīgu vietu; (ii) „Stūra mājas” autentiskās materialitātes dēļ vēsture tiek skatīta kā iekodēta tajā, savukārt muzejs ir izvēlēts kā instruments ēkas un tātad arī vēstures saglabāšanai; (iii) publiskā telpa „Stūra mājā” konstruēta kā vieta, kur runāt un apmainīties ar informāciju par iepriekš noklusētām atmiņām un pieredzēm.",0
1556,Dzejniece Li Cjindžao (1084. - 1151.) un Sun dinastijas kulūra,"Bakalaura darba tēma ir “Dzejniece Li Cjindžao (1084 - 1151) un Sun dinastijas kultūra”. Darbā tiek pētīta Sun dinastijas vēsture un kultūra, svarīgie notikumi un izgudrojumi, attiecības valstī un literatūras nozarē. Viena no pazīstamākajām tā laika personām ir dzejniece Li Cjindžao, par kuru plašāk ir aprakstīts darbā.Mūsdienās, pateicoties vairākām pētniecības programmām, mēs esam iepazinuši Ķīnu no daudzām pusēm, tomēr tik un tā paliek neizpētīti vairāku vēstures momentu un personu vēsture un dzīve.Darba galvenais mērķis ir Sun dinastijas vēstures un kultūras izpēte, un iepazīšanās ar izcilu to laika dzejnieci Li Cjindžao. Sun dinastijas vēstures gaita bija pilna ar iebrukumiem un pazemojumiem, neskatoties uz to kultūra un izglītība attīstījās un uzplauka literatūras popularitāte. Vairums izcilu dzejnieku ir Sun dinastijas rakstnieki. Li Cjindžao ir godīgs piemērs izcilam talantam un spējām, kas spēja ievest literatūrā savas korektīvas. Darbs sastāv no titullapas, satura, divām daļām, piecām nodaļām trīspadsmit apakšnodaļām, secinājumiem, un literatūras saraksta. Pirmā daļa ir veltīta vēstures un kultūras nozaru izpētei, un otra daļa ir veltīta Li Cjindžao biogrāfijai un profesionālai darbībai. Darbs kopumā ietver 41. lpp.",0
1557,Drošības radīšanas mehānismi jauniešu ģimenēs,"Bakalaura darbs “Drošības radīšanas mehānismi jauniešu ģimenēs” ir pētījums par jauniešu ģimenēm, kur viens vai abi vecāki ir 18-25 gadu vecumā un audzina vienu vai vairākus bērnus. Tā mērķis ir noskaidrot, kā jauno vecāku ģimenes pašas vērtē savu drošumspēju un kādi drošības radīšanas mehānismi tajās tiek izmantoti. Balstoties uz cilvēkdrošības perspektīvu, pētījuma laikā tika veiktas intervijas ar jauniešiem, lai atbildētu uz pētnieciskajiem jautājumiem, kā jaunie vecāki skaidro labu un jēgpilnu dzīvi, kādi ir jauno vecāku mehānismi, lai sasniegtu vēlamo drošību un kā jaunie vecāki vērtē savas iespējas radīt vēlamos dzīves apstākļus. Iegūtie pētījuma rezultāti atklāj, ka iespēja radīt neatkarīgu nukleāru ģimeni jaunajiem vecākiem ir galvenais drošības radīšanas mehānisms, ka nozīmīgi jaunizveidotās  ģimenes drošības uzturētāji ir  arī radinieku tīkla sniegtie resursi. Pētījumā secināts, ka arī draugu loks un publiskā telpa var būt drošības radīšanas mehānismi, bet pašreizējais valsts ieguldījums ģimenes drošībai vērtēts kā nepietiekams un nepiepilda jauno vecāku vēlmes.",0
1558,Grāmatas vērtības konstruēšana grāmatu kolekcionāra skatījumā,"Bakalaura darbs apskata tuvāk to, kādā veidā grāmatu kolekcionārs konstruē grāmatas vērtību. Pētījumā tiek aplūkota grāmatas vērtības veidošana, raugoties uz to, kādu simboliku tai piesaista kolekcionārs, kā arī tas, kā grāmatas īpašnieki sasaista savu identitāti ar kolekciju, kā padara šo praksi par jēgpilnu, kā izvērš ārpus savas privātās telpas apkārtējā sabiedrībā. Lai to labāk izprastu, darbā esmu aplūkojusi, kā kolekcionēšanas prakse ir sākusies, tikusi izvērsta un kādas ir kolekcijas robežas, kas ļauj padziļinātāk skaidrot grāmatas vērtību.",0
1559,"Lībiešu, igauņu un latviešu kopīgā leksika","Lībieši, igauņi un latvieši jau izsenis ir bijuši tuvākie kaimiņi. Šo tautu savstarpējos kontaktos atstātas pēdas ne tikai kultūrā, bet arī valodā, veidojot kopīgu leksiku. Līdztekus arī  citu tautu valodu ietekme novērojama šajā kopīgajā leksikā, padarot to daudzveidīgāku un bagātāku.Pētījuma mērķi ir noteikt lībiešu, igauņu un latviešu kopīgās leksikas vienību skaitu un to etimoloģiju, izmantojot „Lībiešu-igauņu-latviešu vārdnīcu” kā galveno pētījuma avotu kopīgās leksikas noskaidrošanai. Atlasot kopīgo leksiku un nosakot tās vienību etimoloģiju, vārdi sadalīti vairākās grupās, lai atspoguļotu, kādas izcelsmes vārdi atrodas lībiešu, igauņu un latviešu kopīgajā leksikā. Mērķa sasniegšanai izmantotas divas etimoloģijas vārdnīcas un viena svešvārdu vārdnīca. Izmantotā teorētiskā literatūra atspoguļo lībiešu, igauņu un latviešu kopīgo vēsturi un savstarpējos kontaktus.Rezultātā konstatētas 1572 kopīgās leksikas vienības, kas klasificētas piecās grupās, un lielākā no tām ir svešvārdu grupa.Atslēgvārdi: lībiešu valoda, igauņu valoda, latviešu valoda, leksika, valodu kontakts,  etimoloģija",0
1560,Drāmas žanra elementi Lūkiāna dialoģiskajos tekstos,"Maģistra darbā “Drāmas žanra elementi Lūkiāna satīriskajos dialogos” tiek atklāta traģēdijas un komēdijas žanra elementu funkcija Lūkiāna darbos, īpaši izdalot tēlu un citu elementu ietekmi un pielietojumu.Drāmas ietekme Lūkiāna tekstos ir neapšaubāma un kalpo teksta izteiksmīgumam un citām funkcijām, kas saistās ar smieklīgā radīšanu tekstos, kā arī palīdz ar saistošāku vēstījumu autoram paust viedokli un vērtējumu par dažādām aktuālām tēmām.Kā liecina pētījuma rezultāti, izceļot satīrisko un ironisko, vienlīdz būtisks ir gan traģēdijas, gan komēdijas žanra elementu lietojums. Lūkiāns izmanto traģēdijas un komēdijas žanra tekstus kā pamatu, tādā veidā izvairoties no nepieciešamības papildus skaidrot notiekošo, tēlus vai sižetisko darbību. Tā rodas iespēja veidot īsus dialogus, kas savas kodolības dēļ ir efektīvāki smieklīgā un būtiskā akcentēšanas ziņā.",0
1561,Nankinas slaktiņa interpretācija mūsdienu Japānas un Ķīnas saspīlējumu kontekstā,"Bakalaura darbā “Nankinas slaktiņa interpretācija mūsdienu Japānas un Ķīnas saspīlējumu kontekstā” tiek pētītas dažādas Nankinas slaktiņa interpretācijas, kā arī un Ķīnas un Japānas savstarpējie konflikti, kuru cēlonis ir abu valstu atšķirīgās interpretācijas. Starp Ķīnu un Japānu pastāv konflikti diplomātiskajā un starpnacionālajā līmeņos. Darbā tiek petīti Ķīnas un Japānas savstarpējie strīdi, ko izraisīja tās domstarpības par Nankinas slaktiņa atšķirīgām interpretācijām. Tiek noskaidroti pastāvošie konflikti, un petīti nākotnē iespējami turpmākie risinājumi. Darba mērķis ir pētīt Nankinas slaktiņa interpretācijas, ko sniedza Ķīnas, Japānas un ASV puses dažādos laika posmos, un noskaidrot, kādus konfliktu starp Ķīnu un Japānu izraisīja nekonsekvences interpretācijās. Kā arī noskaidrot, kā risinājās šie konflikti, un kādi ir iespējami risinājumi nākotnē.Tā kā Japānai un Ķīnai ir trešā un otrā pasaule lielākas ekonomikas, tās diplomātiskām un starpnacionālām attiecībām ir svarīga loma mūsdienu pasaules diplomātijas kontekstā. Otrā pasaules kara Nankinas slaktiņš kļuva nozīmīgo jautājumu divu valstu attiecībās, tāpēc tēma ir aktuālā.",0
1562,Novatoriskie elementi Montas Kromas 60.–80. gadu lirikā,"Maģistra darbā “Novatoriskie elementi Montas Kromas 60.–80. gadu lirikā” saskaņā ar darba mērķi padziļināti aplūkots 20.  gadsimta dzejnieces M. Kromas radošais mantojums, atklāti un analizēti konsekventākie poētikas un formas elementi simptomātiskākajos 1960.–1980. gadu dzejas krājumos. Novatoriskie poētikas elementi cieši saistīti ar saturiski jaunu, laikmetīgas sievietes koncepta radīšanu, urbānismu, ķermeniskuma, jutekliskuma, radošuma, vizuālisma konceptiem sievišķās pieredzes laukā. Novatoriskie formveides meklējumi saistīti ar verlibra, asociatīvisma, hiperbolizācijas, poētisko pārnesumu, interpunkciju novāciju, paradoksa elementiem. Pierādīta izvirzītā hipotēze: M. Kroma ir nozīmīgākā 20. gadsimta urbāniste latviešu lirikā, novatoriskie elementi 60.–80. gadu daiļradē veido un nostiprina laikmetīgas sievietes pasaules konceptu latviešu literatūrā, novatoriskie formas elementi realizē modernās lirikas estētikai raksturīgos principus.",0
1563,Domuzīme latviešu interpunkcijā,"Rakstu valodas vēstījumam kopā ar interpunkciju jāpanāk domas skaidrību un precizitāti, atvieglojot lasītājam pareizu teikuma izprašanu. Maģistra darba “Domuzīme latviešu interpunkcijā” uzdevumi paredz apkopot un sistematizēt informāciju par domuzīmes vēsturisko attīstību, analizēt domuzīmes lietojuma funkcijas un tendences mūsdienu rakstu valodā. Pētījuma mērķis apzināt domuzīmes lietojuma galvenās funkcijas un attīstību mūsdienu latviešu rakstu valodā ir sasniegts, ekscerpējot piemērus no periodiskajiem izdevumiem, daiļliteratūras materiāliem, zinātniskajiem un lietišķajiem rakstiem. Kā rezultātā ir sasistematizētas biežāk sastopamās domuzīmes funkcijas mūsdienu valodas praksē, kā arī konstatētas biežāk sastopamās domuzīmes lietojuma neprecizitātes, sniedzot ieteikumus pareizam pieturzīmju lietojumam, raugoties no normatīvā viedokļa.",0
1564,Neokonfuciānisma sieviešu izglītība: grāmatu krājums „Ņusišu”,"Bakalora darba nosaukums ir „Neokonfuciānisma sieviešu izglītība: grāmatu krājums „Ņusišu””. Šis darbs ir balstīts uz neokonfuciānisma sieviešu izglītības grāmatu krājumu „Ņusišu” jeb „Sieviešu četrām grāmatām”.Bakalaura darba mērķis ir aplūkot sieviešu izglītības jautājumus neokonfuciānisma mācības sociālajā sistēmā, kā arī apskatīt un savstarpēji salīdzināt visus grāmatu krājuma „Ņusišu” darbus.Darbs sastāv no trīs daļām. Pirmā daļa ir koncentrēta uz neokonfuciānisma mācības pamatprincipiem un sieviešu lomu, kā arī izglītību neokonfuciānisma sociālajā sistēmā. Otrā daļa iepazīstina ar „Ņusišu” autorēm un viņu darbiem. Trešā daļa apskata grāmatu krājuma „Ņusišu” ietekmi uz sieviešu izglītību. Darba apjoms bez titullapas, satura un literatūras saraksta ir 50 lpp.",0
1565,Mūža mācīšanās izpratnes ietekme uz pieaugušo svešvalodu kompetences paaugstināšanu: Latvijas un Dānijas pieredze,".Darbs veltīts mūža mācīšanās izpratnes un nozīmes apzināšanai Eiropā un Latvijā un Dānijā tās kontekstā. Darbā vairāk analizēta viena no Eiropas Parlamenta 2006.gadā definētajām nepieciešamajām pamatprasmēm – svešvalodu zināšanas - pieaugušo mācīšanās kontekstā. Darbā apskatīts mūža mācīšanās atbalsts Eiropas Savienības, Latvijas un Dānijas dokumentos, analizēta pieaugušo mācīšanās specifika, kā arī aplūkoti galvenie mūža mācīšanās izaicinājumi. Darba analītiskajā daļā izmantot anketēšanas metode. Iegūti dati no 59 pieaugušajiem, kuri 2014./2015.gada mijā mācījās kādu no svešvalodām Latvijā vai Dānijā.  Anketu atbilžu analīzes rezultāti ir prezentēti un salīdzināti darbā. Neskatoties uz Latvijas un Dānijas atšķirīgajām pieaugušo mācīšanās tradīcijām, Latvijas un Dānijas respondentu svešvalodas mācīšanās paradumi un mērķi ir līdzīgi",0
1566,Iekšējā tūrisma attīstība Kaļiņingradas reģionā,"Kaļiņingradas apgabals ir unikāla Krievijas Federācijas teritorija ar īpašu ģeogrāfisko atrašanās vietu, kurai ir liels dabas un vēsturiskais potenciāls tūrisma attīstībai. Maģistra darba mērķis ir novērtēt situāciju tūrisma jomā šajā reģionā, tā  turpmākas attīstības priekšnoteikumus, kā arī  sagatavot priekšlikumus, lai sekmētu iekšzemes un starpvalstu tūrisma attīstību.",0
1567,Ģimenes modelis Augusta Saulieša īsprozā: „Izmeklēti raksti” (1922),"Maģistra darba “Ģimenes modelis Augusta Saulieša īsprozā: “Izmeklēti raksti” (1922)” mērķis ir izpētīt ģimenes modeli, kāds attēlots rakstnieka Augusta Saulieša (1869-1933) prozā un noskairdot, kā tas atbilst 19. gadsimta beigu un 20. gadsimta sākuma latviešu ģimenes modelim. Darbā sniegts ieskats Saulieša biogrāfijā, rastas atbildes uz jautājumiem, kāda loma rakstnieka prozā attēlotajā ģimenē ir tēvam, mātei un bērniem. Apskatīts jautājums par attiecībām saimē, kā arī par urbanizācijas un izglītības iespēju ietekmi uz ģimenes modeļa maiņu. Salīdzinot Saulieša darbus ar viņa laikabiedru (Jāņa Poruka un Rūdolfa Blaumaņa), kā arī ar neseno priekšgājēju (Brāļu Kaudzīšu un Apsīšu Jēkaba) darbiem konstatētas līdzības ģimenes modeļa atveidē. Analizējot Saulieša prozu, apstiprinās, ka tajā atspoguļotots patriarhāls ģimenes modelis.",0
1568,Modalitātes izteikšanas līdzekļi Latvijas Valsts prezidentu runās (1999–2014),"Maģistra darba mērķis ir noskaidrot, kādi modalitātes izteikšanas līdzekļi sastopami Latvijas Republikas prezidentu runās no 1999. gada līdz 2014. gadam un kādu modalitāti tie pauž. Lai sasniegtu šo mērķi, darbā apzināta teorētiskā literatūra par modalitāti un tās izteikšanas līdzekļiem un atlasītas Latvijas Republikas prezidentu runas no 1999. gada līdz 2014. gadam, un analizēti tajās sastopamie modalitātes izteikšanas līdzekļi. Rezultātā Latvijas Republikas prezidentu runās (1999–2014) tika reģistrēti šādi epistēmiskās un deontiskās modalitātes izteikšanas līdzekļi: darbības vārda izteiksmes, modālas nozīmes darbības vārdi jeb modificētāji, citi darbības vārdi modificētāja funkcijā, modālas nozīmes lietvārdi, īpašības vārdi un apstākļa vārdi nomināla izteicēja funkcijā, partikulas, divdabji izteicēja funkcijā. Galvenās modālās nozīmes, kas paustas prezidentu runās, ir: iespēja / (ne)iespējamība, spēja, spēja / iespēja, iespēja / priekšlikums, iespēja / pieļāvums / varbūtība, nepieciešamība, pieņēmums / pieļāvums, pārliecinātība, pamudinājums / aicinājums, nepieciešamība / pamudinājums, nepieciešamība / prasība / pienākums, norādījums, ieteikums, lūgums.",0
1569,Kārļa un Rūdolfa Egles arhīvu literārie materiāli: uz Mihaila Ļermontova recepciju latviešu kultūrā.,"Maģistra darbs ir veltīts Kārļa un Rūdolfa Egles arhīvārā mantojuma, kurā ir saglabājušies ar M. Ļermontova personību un daiļradi saistīti materiāli, aprakstam un analīzei. Šie materiāli veido interesantu, iepriekš zinātniskajās publikācijās neanalizētu, datu kopumu. Šī darba mērķis – sistematizēt iegūto informāciju un aprakstīt to ar salīdzinošās literatūrzinātnes principu palīdzību. Aprakstošās, distributīvās, salīdzinošās, kontekstuālās un komponentanalīzes rezultātā tika noteiktas šo arhīvāro materiālu kopīgas iezīmes un,K. Un R. Eglem raksturīgās,Ļermontova dzīves un daiļrades izpētes pamattendences. Tika noformulēts viņu darbības nozīmīgums Ļermontova recepcijai latviešu kultūras vidē un visai latviešu literatūrzinātnei kopumā.Maģistra darbs sastāv no divām nodaļām. Pirmajā nodaļā autors izskata literārās recepcijas teorētiskos pamatus un to vietu Ļermontova literārā mantojuma izpētē, kā arī tiek dots vēsturisks pārskats par Ļermontova uztveres veidošanos Latvijā. Otrajā darba nodaļā sistemātiski tiek aprakstīta K. un R. Egles daudzpusīgas, ar Ļermontova mantojumu saistītas, darbība.Šī pētījuma mērķauditorija ir filologi, kuri nodarbojas ar līdzīgu problemātiku, kā arī visi, kas ir ieinteresēti Ļermontova recepcijas jautājumos.",0
1570,"Juridisko tekstu tulkošanas specifika Eiropas Savienības kontekstā, tulkojot no spāņu latviešu valodā","Eiropas Savienība ir politiski ekonomiska institūcija, kuras viens no galvenajiem mērķiem ir dalībvalstu juridisko sistēmu saskaņošana. Tās pamatā ir ES Līgumi, kurus ir parakstījusi katra dalībvalsts. Eiropas Savienības Tiesa ir atbildīga par tiesību aktu ievērošanu. Tas liek ievērot daudzvalodu principu visos ES tiesas procesos un tāpēc juridiskais tulkojums ieņem nozīmīgu lomu ES. Bet pat šīs institūcijas kontekstā eksistē problēmas juridisko tekstu tulkošanā. Šajā darbā tiek analizēta juridisko tekstu tulkošanas specifika, pētot tekstus, kas ir saistīti ar autortiesību jomu. Īpaša uzmanība tiek pievērsta terminoloģijai un tās tulkošanai latviešu valodā. Salīdzinošās analīzes laikā tiek noteiktas juridisko terminu tulkošanā izmantotās stratēģijas un darba teorētisko daļu papildina praktiskā daļā – juridisko terminu bilingvālais glosārijs.",0
1571,Andreja Ļevkina Rīgas teksts.,"Andreja Ļevkina Rīgas teksts: maģistra darbs. – Rīgā, 2015. gadā - 59 lpp.Šis pētījums ir veltīts Rīgas teksta fenomena izpētei uz Andreja Ļevkina prozas – romāna „Marpls” un stāstu „Lente ar caurumiem leijerkastei”, „Vmestestvovedenije”, „Augusts, trīsdesmit pirmais”, „Čapajevs, dzimšanas vieta – Rīga” – materiāla.Īpaša uzmanība darbā ir veltīta Rīgas mākslas telpas izpētei. Pētījuma gaitā tika dots definējums jēdzienam „pilsētas teksts” kā plašā, kulturoloģiskā, tā arī šaurākā – literatūrzinātņu - nozīmē. Darbā arī tiek noskaidrotas galvenās Rīgas teksta iezīmes latviešu un krievu kultūrā, un tiek izsekots, kā tās izpaužas Ļevkina Rīgas tekstā. Turklāt, Ļevkina Rīgas darbi ir izskatīti „Pēterburgas” un „Rīgas” prozas kontekstā.Darbs var būt interesants pilsētas tekstu kopumā un sevišķi Rīgas teksta pētniekiem, kā arī Ļevkina daiļrades pētniekiem.",0
1572,Japāņu valodas partikulas NO semantika un tās izteikšana latviešu valodā,"Maģistra darba “Japāņu valodas partikulas no semantika un tās izteikšana latviešu valodā: mērķis ir noskaidrot japāņu valodas partikulas NO semantiku un atrast tai atbilsmes latviešu valodā. Šis ir pirmais pētījums, kur tiek meklētas japāņu valodas partikulas NO atbilsmes latviešu valodā. Japāņu valodas partikula NO ir daudznozīmīga. Tā veic gan gramatiskas, gan komunikatīvas funkcijas, bet latviešu valodas partikulas izsaka galvenokārt modālas un tām līdzīgas nozīmes, tādēļ japāņu valodas izteikumu sastatīšanai ar to tulkojumiem latviešu valodā pamatā ir izteikumu semantika. Partikulas pētīšana maģistra darbā organizēta pēc tās funkcijām – aplūkotas četras gramatiskās funkcijas un piecas komunikatīvās funkcijas.   Japāņu valodas partikulai NO latviešu valodā atbilst lietvārdu locījumi, vārddarināšanas morfēmas, prievārdi, saikļi, apstākļa vārdi, retos gadījumos tai atbilst partikulas, bet bieži partikulai atbilsmes nav. Maģistra darba apjoms ir 74 lappuses.",0
1573,Andras Neiburgas un Gundegas Repšes īsproza no 1987.–2004. gadam postkoloniālās teorijas kontekstā,"Maģistra darba mērķis ir pētīt identitātes konstrukciju postkoloniālās teorijas ietvarā Gundegas Repšes un Andras Neiburgas īsprozā laikā no 1987. gada līdz 2004. gadam. Pētījuma avoti ir viņu īsprozas krājumi, kas publicēti konkrētajā laika periodā – Gundegas Repšes „Koncerts maniem draugiem pelnu kastē” (1987), „Septiņi stāsti par mīlu” (1992), „Šolaiku bestiārijs” (1994), „Ludovika zemes” (2004) un Andras Neiburgas „Izbāzti putni un putni būros” (1988) un „Sum stum” (2004). Maģistra darbs tiecas atklāt to, kā abu rakstnieču stāstos atspoguļojas atbrīvošanās no padomju varas uzspiestās identitātes un jaunas identitātes meklējumi. Identitātes konstrukcijas pētniecība postkoloniālās teorijas izgaismojumā atklāj jaunas perspektīvas, kā lūkoties uz literatūras pārmaiņām Padomju Savienības norieta un neatkarīgas Latvijas valsts atjaunošanas griežos.",0
1574,"Subtitru tulkošanas paņēmienu analīze kolumbiešu seriālā „Mūzikas nindzjas”, tulkojot no spāņu uz latviešu valodu","Bakalaura darbs ir veltīts subtitru tulkošanas paņēmienu analīzei tulkojot kolumbiešu seriālu “Mūzikas Nindzjas” no spāņu uz latviešu valodu.Darba mērķis ir analizēt tulkošanas paņēmienu izmantošanu, veicot gan tulkojuma kvalitatīvo, gan tulkojuma un oriģinālteksta salīdzinošo analīzi.Darba teorētiskajā daļā tiek pētīts audiovizuālās tulkošanas jēdziens, tā specifika, problemātika un ar to saistītās grūtības, kā arī īpaša uzmanība pievērsta subtitru izveides procesam. Tiek analizēta dažādu zinātnieku pieeja tulkošanas paņēmienu klasifikācijai.Praktiskā daļa ir veltīta empīriskā materiāla analīzei. Tiek izpētīti un analizēti Gotlība piedāvātie tulkošanas paņēmieni un to izmantošanas biežums kolumbiešu seriāla “Mūzikas Nindzjas” subtitros.Veiktā pētījuma rezultāti atklāj, ka visbiežāk izmantotie paņēmieni subtitru tulkošanas procesā ir tiešais tulkojums, rezumēšana un pārfrāzēšana. Pētījuma gaitā tika aplūkoti arī piemēri, kuros novērojama nozīmes izzušana, kas radusies lingvistisko ierobežojumu, kas saistīti ar laika un vietas ierobežojumiem, dēļ.Bakalaura darbs sastāv no 3 nodaļām un 4 pielikumiem, no kuriem viens ir pievienots CD formātā.",0
1575,"Vārda ""sekta"" vēsture metropoles un diasporas krievu valodā Latvijā: onomasiologisks aspekts.","Dotais darbs ir veltīts vārda sekta (секта)  nominācijas principam Latvijas diasporā un metropolē. Darbā apskatītas un izanalizētas galvenās jēdziena sekta (секта)  pazīmes lingvistikā, reliģijzinātnē, jurisprudencē, psiholoģijā un socioloģijā. Iegūtās pazīmes ir sastatītas ar apskatāmā jēdziena atspoguļojumu krievvalodīgajos rakstos Latvijā un Krievijā, kā arī ar asociatīvā eksperimenta rezultātiem.Darbs var būt noderīgs filoloģijas studentiem, žurnālistiem, kā arī plašam cilvēku lokam, kas interesējas par sektu problēmu.",0
1576,Ceļojumu žanra  specifika mūsdienu krievu literatūrā (2009-2014).,"Anželika ĻitovaCeļojumu žanra specifika mūsdienu krievu literatūrā (2009-2014): maģistra darbs. – Rīga, 2015. – 80 lpp.Darbs ir veltīts ceļojumu žanra īpatnības pētijumam mūsdienu krievu literatūrā. Autors, vadoties pēc strukturālās, salīdzināšanas, intertekstualās un iterpretācijas analīzes metodes, atklāj ceļojumu žanra modifikāciju, struktūras elmentu un pazīmju īpatnības. Darbu veido divas sadaļas. Pirma sadaļa ir veltīta ceļojumu žanra noteikšanas un pētījuma problēmu rakstūrojam. Otra sadaļa ir veltīta dažādu autoru literāro darbu analizem, kas ir iekļauti „Krievu ceļotāja vēstules” grāmatu serijā.Pētījums var ieinteresēt filologus, kas nodarbojas ar līdzīgu tēmu.",0
1577,Imperatīvs latviešu valodā,"Bakalaura darba temats ir „Imperatīvs latviešu valodā”. Darba mērķis ir izpētīt imperatīva lietojumu latviešu valodā. Ar terminu imperatīvs šajā pētījumā saprasta – ne tikai pavēles izteiksme, bet plašāka nozīmju grupa – imperatīvs var būt jebkurš izteikums, kas izsaka runātāja gribu, lai notiktu kāda darbība. Bakalaura darbā analizētie 200 piemēri vākti ne tikai plašsaziņas līdzekļos un daiļliteratūrā, bet arī autores darba vietā – pārtikas veikalā. Bakalaura darbs sastāv no četrām nodaļām un vairākām apakšnodaļām. Pirmajā nodaļā vispārīgi aplūkots imperatīva jēdziens, tā semantika un saikne ar modalitāti. Otrajā nodaļā aprakstīti iespējamie imperatīva izteikšanas līdzekļi latviešu valodā. Trešā nodaļa sniedz ieskatu par  imperatīvu un ekspresivitāti. Ceturtajā nodaļā analizēta apkaimes loma imperatīva semantikas izteikšanā.",0
1578,V. Ņikiforova-Volgina stāstu mākslinieciskā pasaule.,"Pētījums ir veltīts V. Ņikiforova-Volgina stāstu mākslinieciskai pasaulei. Vadoties no struktūras metodes, autore secīgi analizē dažādus rakstnieka mākslinieciskās pasaules hierarhijas līmeņus.Maģistra darbs ir sadalīts divās daļās. Pirmajā daļā ir jēdziena „mākslinieciskās pasaules” izklāstītas problēmas un teorētiskie pamati, kas nepieciešami pētnieciskā darba – Ņikiforova-Volgina stāstu mākslinieciskās pasaules aprakstīšanas, kam veltīta otrā pētījuma daļa, veikšanai.Šis darbs var būt interesants pētniekiem, kuru zinātnisku interešu joma iekļauj krievu ārvalstu rakstnieku daiļradi un pareizticīgo literatūru, kā arī visus, kas interesējas ar šo jautājumu.",0
1579,Diskursa iezīmētāju salīdzinošā analīze: piemērs ar „mots de dire” franču un latviešu sarunvalodā,"Šis pētījums ir veltīts diskursa iezīmētāju (DI) salīdzinošajai analīzei franču un latviešu sarunvalodā. Pētījuma laikā mēs īpaši pievēršamies DI, kuri veidojas no darbības vārda teikt (fr. dire), piemēram, teiksim. Pētījuma mērķis ir atrast kopīgās un atšķirīgās iezīmes konkrēto DI lietojumā franču un latviešu sarunvalodā. Darbs sastāv no trīs daļām, tātad, pirmajā daļā tiek apskatīts DI jēdziens, otrajā daļā tiek aplūkoti konkrēti DI un to iezīmes, trešajā daļā tiek analizēta semantika un lietojums, tiek analizēta DI izplatība, t.i., pozīcija izteikumā un intonatīvās attiecības.",0
1580,Lietišķo rakstu virsrakstu leksiskā analīze,"Valodai, kas tiek izmantota laikrakstu virsrakstos, raksturo specifiski komunikācijas mērķi un valodu līdzekļi. Bakalaura darba mērķis ir apskatīt un izpētīt laikrakstu virsrakstu īpašības un leksikas vienību funkcijas. Pēc teorijas salīdzinošās analīzes var secināt, ka virsrakstam piemīt stils, kas atrodams laikrakstu diskursā, ko raksturo specifisks leksikas lietojumus un īpašas leksikas stilistikas pazīmes. Virsrakstam iekapsulē dažādas funkcijas un autori izmanto dažādus valodu līdzekļus lai nodrošinātu šo funkciju izpildi. Leksiskā analīzē tiek pētīti amerikāņu laikraksta The New York Times, britu laikraksta Independent un latvijas laikraksta Baltic Times virsraksti. Pēc iegūto datu analīzes var secināt, ka, pat ja virsrakstam ir vienas un tās pašas funkcijas katrā valstī, dažādi autori un publikācijas lieto dažādus leksikas līdzekļus, lai sasniegtu virsraksta komunikatīvos mērķus.",0
1581,Svešvārdu semantiskās atbilsmes latviešu un itāliešu valodā,"Maģistra darbā „Svešvārdu semantiskās atbilsmes latviešu un itāliešu valodā” tiek salīdzināti un analizēti līdzīga skanējuma, bet atšķirīgas nozīmes vai nozīmes nianses svešvārdi – īpašības vārdi latviešu un itāliešu valodā. Teorētiskajā daļā tiek aprakstīta un skaidrota svešvārdu izpratne latviešu un itāliešu valodniecībā, kā arī tiek sniegts ieskats itāliešu valodas leksiskas attīstībā, kas līdz šim latviešu valodā vēl nav ticis publicēts. Praktiskajā daļā tiek skatītas un analizētas konkrētu svešvārdu nozīmes abās valodās, balstoties uz vārdnīcās, kā arī valodas korpusos pieejamo informāciju.Maģistra darba mērķis ir konstatēt un analizēt svešvārdu semantiku latviešu un itāliešu valodā. Jāsecina, ka patiesi šiem svešvārdiem pastāv nozīmju atšķirības, turklāt latviešu valodā ne vienmēr vārdnīcās sniegtais vārdu skaidrojums atbilst to reālajam lietojumam. Darbā tika izvēlētas un izmantotas šādas pētījumu metodes – aprakstošā un sastatāmā metode.",0
1582,1905. gada revolūcija latviešu romānos: vainas apziņas diskurss,"Pētījums “1905. gada revolūcija latviešu romānos: vainas apziņas diskurss” ir mēģinājums skaidrot vainas apziņas reprezentāciju 1905. gada revolūciju attēlojušajos latviešu romānos. Pētījumā ir skatīti 6 latviešu romāni: Arveda Švābes “Inteliģenti” (1912), Kārļa Zariņa “Dzīvība un trīs nāves” (1921), Andreja Upīša “Ziemeļa vējš” (1921), Andrieva Niedras “Anna Gaigala” (1927), Roberta Sēļa “Tanī bargā dienā” (1963) un Alberta Bela “Saucēja balss” (1973). Pētījumā tiek īsumā raksturota 1905. gada revolūcija un tās mijiedarbe ar latviešu literatūru, klasificētas un raksturotas romānos esošās zīmes – telpas, laika un varoņu veikto funkciju aspektā, kā arī analizēts romānu varoņu psiholoģiskais stāvoklis 1905. gada revolūcijas laikā. Pētījumā tiek noskaidroti iemesli, kāpēc romānu varoņi vairumā gadījumu nejūt vainu par revolūcijā pastrādāto.",0
1583,Angļu valodas personvārdu atveide plašsaziņas līdzekļos,"Bakalaura darba mērķis ir noskaidrot, kā plašsaziņas līdzekļos tiek īstenota angļu valodas personvārdu atveide latviešu valodā. Šāda analīze aktualizē personvārdu atveides principus, kā arī pievērš uzmanību gadījumiem, kad atveide tiek veikta kļūdaini vai netiek veikta vispār. Lai šo mērķi sasniegtu, personvārdu atveide tiek pētīta vēsturiskā un teorētiskā skatījumā. Balstoties uz iegūtajām zināšanām, tiek analizēta personvārdu atveide internetā un žurnālā “Rīgas Viļni”, secinot, vai tā ir veikta pareizi vai nepareizi. Kļūdainas atveides gadījumā tiek norādīts pareizais variants. Pašreizējās situācijas analīze sniedz informāciju par angļu valodas personvārdu atveides principiem un to ievērošanu praksē.",0
1584,Okazionāli frazeoloģismi publicistikā,"Bakalaura darba nosaukums ir „Okazionāli frazeoloģismi publicistikā”. Mūsdienās okazionālu frazeoloģismu darināšana un lietošana publicistikā ir kļuvusi aktuāla, bet tā ir maz pētīta. Darba mērķis ir izpētīt okazionālu frazeoloģismu darināšanu un lietošanu publicistikas materiālos. Lai sasniegtu darba mērķi, ir izvirzīti vairāki uzdevumi, kuros ietilpst teorētiskās literatūras izpēte, okazionālu frazeoloģismu darināšanā izmantoto frazeoloģisma pamatstruktūras pārveidojumu identificēšana, klasificēšana pēc kopīgām pazīmēm un analīze. Pārveidojumi ir analizēti no strukturālā un semantiskā aspekta. Publicistikas materiālos izmantotie frazeoloģismu pārveidojumi no strukturālā aspekta ir aizstāšana, paplašināšana un izlaišana. No semantiskā aspekta frazeoloģismu pārveidojumi ir saistīti ar politiku, ekonomiku, sportu, izklaidi un kultūru.",0
1585,Sima Cjeņ „Vēstures pieraksti” kā novitāte Ķīnas historiogrāfijā,"Bakalaura darba nosaukums ir „Sima Cjeņ „Vēstures pieraksti” kā novitāte Ķīnas historiogrāfijā.” Sima Cjeņ (135.g. – 86.g. p.m.ē.) ir visievērojamākais un ietekmīgākais senās Ķīnas vēsturnieks. Viņa „Vēstures pieraksti” tiek uzskatīts par bagātīgāko un kompleksāko darbu par Ķīnas vēsuri no senatnes līdz Haņ dinastijai. Darba pamatmērķis ir padziļināti iepazīties ar „Vēstures pierakstu” apjomīgo materiālu un izvērtēt tā tapšanas priekšnoteikumus, apstākļus un novitāti Ķīnas vēstures pierakstīšanas tradīcijā.Darbs sastāv no 6 daļām. 1.daļā aplūkota vēstures pierakstīšanas nozīme un tradīcijas Ķīnā. 2.daļā aplūkota „Vēstures pierakstu” tapšana un struktūra, analizējot arī Sima Cjeņ biogrāfiju šī darba tapšanas kontekstā. 3.daļā analizētas biogrāfijas kā jauns žanrs „Vēstures pierakstos” un Ķīnas historiogrāfijā. 4.daļā analizēti „Vēstures pierakstu” traktāti un tabulas, vērtējot to novitāti. 5.daļā ar Sima Cjeņ piemēru analizēta vēsturnieka kā personības nozīme darba tapšanā. 6.daļā aplūkots Sima Cjeņ devums nākamajām Ķīnas vēsturnieku paaudzēm. Sima Cjeņ „Vēstures pierakstu” novitāte vispirms tiek saistīta ar jauna veida pieeju vēsturnieka lomai un notikumu fiksēšanai. Viņa „Vēstures pierakstu” struktūru kā paraugu izmantojuši Ķīnas vēlākie vēsturnieki. Sima Cjeņ izveidojis jaunu žanru – biogrāfijas (liedžuaņ), kas vēlāk tika plaši izmantotas Ķīnas historiogrāfijā un literatūrā. Arī Sima Cjeņ hronoloģiskās tabulas (biao) un traktāti (šu) saturiski ir jaunievedums, kas palīdz labāk izprast vēsturiskos procesus. Sima Cjeņ iezīmē jaunu izpratni pa vēsturnieka lomu: vēsturnieks nav tikai hronists, bet aktīvi darbojas faktu vākšanā, atlasē un noformēšanā.",0
1586,"Laikraksts „Severnaja pchela"" (Ziemeļu bite) 1856.-1859. gadā.","Šis pētījums izmeklē laikrakstu „Severnaja pchela” par 1856 – 1859 gadiem. Laikrakstā tiek identificētas un analizētas Bulgarina ideoloģiski-estētiskās pozīcijas Aleksandra II pirmajos  valdīšanas gados.Analīzes materiāls bija laikraksta „Severnaja pchela” par 1856 – 1859 gadiem. Laikrakstā tiek izsekoti Bulgarina atzinumu veidošanas galvenie posmi, kuri tālāk atspoguļojas viņa izdevniecības un žurnālistikas aktivitātēs. Īpaša uzmanība tiek pievērsta faktoriem, kas veicinaja viņa personības veidošanos uz vēsturiskā laikmetas fona.Darbs var būt noderīgs pētniekiem, kas nodarbojas ar līdzīgam zinātniskām problēmām.",0
1587,Latvijas reāliju atspoguļojums Rīgas lietuviešu avīzēs 20. gs. sākumā,"Maģistra darba tēma: „Latvijas reāliju atspoguļojums Rīgas lietuviešu avīzēs 20. gs. sākumā”.Autore Ozola A, Rīga – 2015.Maģistra darbs ir izstrādāts ar mērķi lingvistiski izanalizēt Latvijas reāliju nosaukumu atveides principus lietuviešu valodā Rīgas lietuviešu 20. gs. 30. gadu avīzēs un apzināt izplatītākos to veidus. Mērķa sasniegšanai izvirzītie uzdevumi: 1. klasificēt un izanalizēt Latvijas reāliju nosaukumus 8 dažādās Rīgas lietuviešu 20. gs. 30. gadu avīzēs;2. apzināt izplatītākās kļūdas lietuviskojot Latvijas reāliju nosaukumus 20. gs. 30. gadu presē. Rezultātā secināts, ka lielākās atveides grūtības lietuviešu valodā rodas latviešu valodas garo patskaņu, mīkstināto līdzskaņu dēļ.Darbs sastāv no 4 nodaļām.",0
1588,Leksiski stilistiskie paņēmieni reklāmā,"Šis bakalaura darbs pēta leksiski stilistiskos paņēmienus un to lomu reklāmā, sevišķi drukātās automašīnu reklāmās. Autors apkopo literatūru par stilistiskajiem paņēmieniem un to klasifikācijām, reklāmām un diskursa analīzi, kā arī veic kvalitatīvu pētījumu diskursa analīzes formā. Pētījuma mērķis ir analizēt leksiski stilistisko paņēmienu lietojumu reklāmās un izprast tā iemeslus. Tiek noformulēti trīs pētījuma jautājumi – cik bieži leksiski stilistiskie paņēmieni tiek pielietoti automašīnu reklāmu virsrakstos, kuri ir visbiežāk izmantotie leksiski stilistiskie paņēmieni automašīnu reklāmu virsrakstos un kāpēc leksiski stilistiskie paņēmieni tiek pielietoti automašīnu reklāmu virsrakstos? Autors analizē 100 pēc nejaušības principa atlasītas automašīnu reklāmas, izmantojot Fairclough (1995) trīs līmeņu metodi. Balstoties uz pētījuma rezultātiem, autors secina, ka lielākajā daļā drukāto automašīnu reklāmu tiek pielietoti leksiski stilistiskie paņēmieni, no kuriem visbiežāk izmantotie ir personifikācija, kalambūrs un alūzija, kas rada emocionālu pieķeršanos automašīnām, veic atsauces uz vīriešu mērķauditorijai interesējošām tēmām, kā arī rada aizraujošu spēka un brīvības iespaidu.",0
1589,Imigrantu Integrācija. Trešo kultūru bērni: Latvija un Vācija,"Arvien vairāk ģimeņu migrē, kļūstot par globāliem nomadiem un attīstot transnacionālu identitāti. Tāpēc lielāka uzmanība jāpievērš imigrantu bērniem, jo īpaši gados jaunāki cilvēki kļūst par trešās kultūras bērniem. Tā ir kultūra, kas ir atšķirīga no dzimtās zemes un mītnes zemes kultūras. Latvijā un Vācijā ir līdzīga problēma – izglītības sistēma nav pietiekami adaptēta imigrantu bērniem. Maģistra darba mērķis ir izpētīt konceptu „trešās kultūras bērni” un pieejamo informāciju par tešo valstu bērnu integrāciju abās valstīt, piemērojot kvalitatīvo pētniecības metodi, lai apkopotu un analizētu datus. Latvija un Vācija nesen sāka izstrādāt integrācijas politiku, lielāku uzmanību pievēršot pieaugušo integrācijai. Lielāka uzmanība būtu jāpievērš bērnu integrācijai, sākot jau ar izglītības sistēmu.",0
1590,Intertekstualitāte J.Toboso darbos par Melno virssulaini,"Intertekstualitāte ir plaši apspriests termins kopš tā izveides 60-tajos gados, un tas tiek izmantots literatūrzinatnē un mākslā. Taču interetekstualitātes nozīme ir atsvešinājusies no tās sākotējās nozīmes un rada neskaitāmus jautājumus par spīti plasajam pielietojumam. Vēl aizvien turpinās diskusijas par to, kas īsti ir intertekstualitāte, kādas ir tās īpašības, veidi un kāda ir tās ietekme. Tā liek mums uzdot jautājumu - cik ļoti mēs varam uzticēties autoram un viņa oriģinalitātei un patiesumam. Jūlija Kristeva skaidroja intertekstualitāti kā zīmju sistēmu pārvietošanu citā(s) sistēmā(s), un viņa centās apvienot Ferdināna de Sosīra semiotiku un Mihaila Bahtina dialoģismu. Mūsdienās intertekstualitāte tiek skaidrota kā tekstu rakstīšana, kuru saturā ir ietekmes no citiem darbiem. Tipiskas intertekstualitātes figūras ir alūzijas, citāti, kalkas, kā arī parodija, tulkojums un stilizācija. Šī darba mērķis ir izpētīt grafiskā romāna Melnais Virssulainis saturu, ko sarakstījusi un ilustrējusi Jana Toboso, fokusējoties uz intertekstualitāti.  Lai sasniegtu šo mērķi, attiecīgā literatūra tika izlasīta un analizēta saistībā ar intertekstualitāti . 20 pieejamie sējumi grafiskajai novelei Melnais Virssulainis tika rūpīgi izlasīti, īpašu uzmanību pievēršot ne tikai dialogiem, bet arī ilustrācijām. Kvalitatīvā izpētes metode, kas balstīta uz satura analīzi, bija ļoti efektīva teorētiskā materiāla un grafiskās noveles izpētes procesā, un anketa, kas tika balstīta uz ekspertu metodes, sniedza interesantus un pārliecinošus rezultātus. Rezultāti parādīja, ka autore ir iekļāvusi daudz intertekstualitātes savā darbā, un tā darbojas vairākos līmeņos. Lai  lasītājs varētu pamanīt un izprast šīs intertekstualiztātes, viņa jau esošajām zināšanām par dažādām tēmām ir nozīme. Grafiskajā romānā ir iekļautas dažādas vēsturiskas, kultūras un literāras alūzijas, citāti, stilizācijas un citas  detaļas.",0
1591,Kohēzija rakstos par ES-Kanādas tirdzniecības līguma noslēgšanu,"Šī bakalaura darba mērķis bija veikt leksiskās kohēzijas analīzi rakstos par ES – Kanādas tirdzniecības līguma noslēgšanu. Pētījuma teorētiskais ietvars balstīts Tanskanena, Saeda, Halideja un Hasanas teorijās par kohēziju, tekstu un tekstveidi, kā arī masu mediju ietekmi uz sabiedrības viedokli. Empiriskai analīzei tika izmantoti raksti par ES – Kanādas tirdzniecības līguma noslēgšanu no The Toronto Star, The National Post un The Globe and Mail. Šajā pētījumā tika izmantotas  kvalitatīvās un kvantitatīvās pētījuma metodes. Kvantitatīva metode tika izvēlēta leksiskās kohēzijas līdzekļu statistiskai analīzei, kamēr kvalitatīva metode tika izmantota, lai nodrošinātu ieguto datu tālāku  paskaidrojumu. Analīze liecina, ka atkārtošanas kategorijas izmantoto saišu skaits 10 reizes pārsniedz vārdkopas kategorijas skaitu.",0
1592,Lokālā tradicionālā kultūra Antona Kūkoja latgaliskajā dzejā,"Nozīmīgs A. Kūkoja literārās daiļrades aspekts ir lokālās tradicionālās kultūras atspoguļojums. Bakalaura darba mērķis ir izpētīt tās ietekmi un atspoguļojumu autora dzejā. Darba gaitā ir veikta A. Kūkoja galveno mākslinieciskās inspirācijas avotu apzināšana, autora latgaliskās lirikas vispārīga raksturošana, valodas lietojuma un dzejoļos sastopamo tautasdziesmu stilizāciju analīze, kā arī dzejoļos biežāk konstatēto tradicionālās kultūras motīvu salīdzinājums ar to primāro kontekstu. Bakalaura darbā ir noskaidrota A. Kūkoja dzīves gājuma nozīme dzejas tapšanā un valodas lietojumā, tur konstatējamas daudzas Nautrēnu izloksnes īpatnības. Dzejnieka izvēle lietot tos vai citus tradicionālās kultūras motīvus lielā mērā saistīta ar viņa pieredzi, šos motīvus visbiežāk var attiecināt uz folkloras jaunākajiem slāņiem.",0
1593,Modes vārdu lietojums lietišķās angļu valodas tekstu korpusā,"Modes vārdi jau labu laiku ir bijis iecienīts temats tiem, kas tos lieto ikdienā. Visbiežāk tie ir biznesa speciālisti, izglītībā strādājošie, politiķi vai IT speciālisti. Lai arī eksistē pietiekami daudz biznesa literatūras stilā sarakstītu žurnālu rakstu, grāmatu un vārdnīcu, kas veltīti modes vārdiem, ļoti maz ir tādu zinātnisku darbu, kas apraksta modes vārdus no lingvistikas viedokļa. Tādēļ šī zinātniskā darba mērķis ir izpētīt, izanalizēt un aprakstīt modes vārdu lietojumu, it sevišķi to lietojumu lietišķajā angļu valodā. Lai sasniegtu uzstādīto mērķi, tika izpētīts, izanalizēts un salīdzināts četru modes vārdu game-changing, innovative, thought leader un visionary lietojums vispārīgajā angļu valodas tekstu korpusā un lietišķās angļu valodas tekstu korpusā. Pētījumā tika izmantotas gan tādas kvantitatīvās metodes, kā vārdu biežuma analīze, gan tādas kvalitatīvās metodes, kā vārda savienojumu analīze pēc konkordances metodes. Iegūtie rezultāti atklāja, ka analizēto modes vārdu lietojums abos tekstu korpusos bija gan atšķirīgs, gan līdzīgs. Galvenās atšķirības tika atklātas modes vārdu game-changing, thought leader un visionary lietojumā, galvenokārt tādēļ, ka šo modes vārdu definīcijas ir vairāk saistītas ar biznesa jomu. Šie modes vārdi bija arī biežāk lietoti lietišķās angļu valodas tekstu korpusā. Kopumā, var teikt, ka visvairāk gadījumos analizēto modes vārdu lietojums bija neskaidrs tieši lietišķās angļu valodas tekstu korpusā.",0
1594,Piebildes izpausmes veidi lietišķajā angļu rakstu valodā,"Bakalaura darbs pēta galvenos piebildes izpausmes veidus angļu valodā, kas ir atrodami darījumu angļu valodas atskaitēs,jo īpaši, novērtējuma atskaitēs. Pētījuma mērķis ir noteikt darījumu atskaitēs atrodamos ziņošanas darbības vārdus un izpētīt to nozīmi un pielietojumu.Pētījuma teorētiskā daļa ietver literatūras apskatu par runas ziņojumiem, to funkcijām, kā arī literatūras pārskatu par piebildes izpausmes veidiem. Tālāk darbā tiek detalizētāk aplūkoti tādi piebildes izpausmes veidi kā darbības vārdi.  Pēcāk tiek salīdzināti dažādu autoru piedāvātie piepildes izpausmes veidi. Otrajā daļā darba autors apraksta pētījumā pielietotās metodes un darba norises gaitu. Kā arī, darba gaita tiek sīkāk izklāstīta šajā daļā. Empīriskajā daļā darba autors analizē korpusā atrastos piemērus, to lietojumu un sadalījumu izvēlētajās atskaitēs. Pēc tam, kad analīze tika pabeigta, darba autors varēja noteikt konkrētu ziņošanas darbības vārdu lietojumu novērtējuma atskaitēs. Visbiežāk novērtējumu atskaitēs tika lietoti tādi ziņošanas darbības vārdi kā, sajūst, komentēt, un norādīt, tā kā rezultāti nebija prognozējami, tad pēcāk empīriskajā daļā tiek analizēti šie rezultāti.",0
1595,CLIL efektivitāte vidusskolas 12.klases skolēnu angļu  valodas mācīšanā,"Bakalaura darba tēma ir ""CLIL Efektivitāte Vidusskolas 12. Klases Skolēnu Angļu Valodas Mācīšanā"". Darba galvenais mērķis ir izpētīt, cik efektīgs ir CLIL pielietojums 12. klases skolēnu mācīšanā. Teorētiskā daļa pēta CLIL būtību un apraksta tā pielietojumu veidus, kā arī atšķirības starp CLIL un citām angļu valodas mācīšanas pieejām. Darba praktiskās daļas mērķis ir pārbaudīt CLIL efektivitāti trīs 12. klases skolēnu grupās Limbažu 3. vidusskolā un Limbažu Novada Ģimnāzijā. Pētījumam tika izvēlēta triangulācijas metode. Iegūtie eksperimentālās mācīšanas, divu aptauju, skolēnu atsauksmju  un Angļu valodas skolotāju un paša autora novērojumu pētījuma rezultāti liek secināt, ka CLIL mācīšanas pieeja piedāvā daudz aktīvāku Angļu valodas mācīšanas/mācīšanās veidu, kas palielina skolēnu motivāciju un uzlabo viņu valodniecības un izzināšanas spējas.",0
1596,Biznesa angļu valodas mācīšana individuāli,"Mūsdienās arvien vairāk pieaug pieprasījums pēc svešvalodu mācīšanās, arī biznesa angļu valodas apguves. Šajā bakalaura darbā tiek petīta individuālā biznesa angļu valodas apmācība, kontekstā ar angļu valodu īpašiem mērķiem. Šī pētījuma mērķis ir izveidot individuālo biznesa angļu valodas mācību materiālu, saskaņā ar apmācāmā studenta konkrētajām vajadzībām. Darba teorētiskajā daļā tiek izklāstīts angļu valodas īpašiem mērķiem koncepts, aprakstītas individuāla mācību plāna izveides metodes, kā arī valodas prasmju integrēšana biznesa angļu valodas uzdevumos. Darba praktiskajā daļā tiek veikta gadījuma izpēte kā kvalitatīvā pētījuma metode, veicot prasmju analīzi, izstrādājot mācību plānu, analizējot nodarbības un apmācību rezultātus. Lai veiktu vispārīgāku gadījuma izpēti, kā pētījuma instruments tiek izmantota arī interneta aptauja. Darba rezultātā tiek parādīts, ka individuālā biznesa angļu valoda ir effektīva apmācības metode.",0
1597,Risku novērtēšanas pārskatu gramatiskās īpatnības: laika- aspekta formas,"Mūsdienu strauji mainīgajā un neparedzamajā biznesa vidē efektīva risku vadība ir ļoti svarīga katrai organizācijai. Šobrīd risku vadības nozīme aizvien pieaug un uzņēmumi ir ieinteresēti, lai riski tiktu vadīti kvalitatīvi un efektīvi. Pareizs valodas un gramatisko formu lietojums palīdz organizācijas komunikācijai noritēt ātrāk, un tāpēc valodniecības pētījumiem risku vadībā ir ne mazāk svarīga loma nekā citu nozaru pētījumiem. Lai riskus varētu kvalitatīvi analizēt un dokumentēt, ir arī jāzina risku novērtēšanas pārskatu gramatiskās un retoriskās organizācijas īpatnības.Pārskatu žanrs ir diezgan plaši pētīts, bet lingvistiskas īpatnības risku novērtēšanas pārskatos nav pētīti, kaut gan risku vadības nozīme pieaug ne tikai Latvijā, bet arī visā pasaulē ekonomiskās krīzes apstākļos. Bakalaura darba mērķis ir izanalizēt risku novērtēšanas pārskatu gramatiskās īpatnības un noskaidrot laika-aspekta formu lietojumu dažādās retoriskajās struktūrās. Darbā tika izmantotas tādas empīriskās pētīšanas metodes kā diskursa analīze un biežuma analīze.Pētījuma rezultātā tika  noskaidrots laika-aspektu lietojums dažādās retoriskajās struktūrās un tika noteiktas risku novērtēšanas pārskatu gramatiskās īpatnības, kas ir nozīmīgs rezultāts risku novērtēšanas pārskatu izprašanā.",0
1598,Augu simbolika Jāņu un Rasas svētku ieražās,"Bakalaura darbā “Augu simbolika Jāņu un Rasas svētku ieražās” aprakstīts augu izmantojums un to simboliskā nozīme latviešu un lietuviešu vasaras saulgriežu svētku svinību rituālos. Darba mērķis ir salīdzināt Jāņu un Rasas svētku ieražās sastopamo augu simboliku tradicionālajos priekšstatos un mūsdienu kultūrā. Mūsdienu sabiedrības viedokļa par augu simbolisko nozīmi Jāņu un Rasas svētku rituālos noskaidrošanai pētījumā izmantota anketēšanas metode. Darbā veikts Latvijas un Lietuvas tradīciju salīdzinājums, kā arī tradicionālās un mūsdienu situācijas salīdzinājums. Pētījumā iegūtie rezultāti rāda, ka lietuviešu mūsdienu priekšstati par augu nozīmi Rasas svētku rituālos tuvāki tradīcijās sastopamajiem. Latviešu vidū svētku svinēšana izplatītāka, taču tradīcijas vairāk pārveidojušās.",0
1599,Ukrainas krīzes attēlojums plašsaziņas līdzekļos,"Plašsaziņas līdzekļi ir spēcīgs instruments valdošās sabiedrības daļas rokās, lai izplatītu ideoloģijai atbilstošas idejas. Šo darbu paveic attiecīgi izvēlēti valodas līdzekļi, kas ļauj uzsvērt vai, tieši otrādi, apslēpt dažādus uzskatus. Darba mērķis bija izpētīt, kā Ukrainas krīze tiek atspoguļota medijos no Krievijas, Ukrainas un Rietumu perspektīvas. Iegūtie dati, kurus veidoja 45 ziņu reportāžas, tika analizēti, izmantojot kritisko diskursa analīzi, un tika izvērtēta leksika, mākslinieciskie izteiksmes līdzekļi, modalitāte un transitivitāte. Tika secināts, ka mediji notikumus interpretē ļoti dažādi, atbalstīdami vadošos viedokļus sabiedrībā. Lietotā valoda un teikumu uzbūve veido ziņu auditorijas pasaules uztveri un izpratni par sabiedrības procesiem.",0
1600,Emocionalitāte apsveikuma runās,"Bakalaura darba mērķis ir izskaidrot emocijas no dažādām perspektīvām, vairāk koncentrējoties uz kognitīvās lingvistikas emociju teoriju. Darbā arī tiek pētīta verbālās un neverbālās komunikācijas nozīme emocionālās valodas paušanā. Turklāt, tiek sniegts ieskats runas aktu teorijā, iekļaujot informāciju par runas aktu veidiem un funkcijām. Pētījuma empīriskajā daļa tiek analizētas Baltijas valstu politiķu apsveikuma runas.Tika pielietota kvantitatīvā izpētes metode. Tika veikta diskursa analīze, lai noteiktu emocionālās valodas iezīmes un funkcijas analizētajā runās. Kā arī tika veikta salīdzinošā analīze, lai salīdzinātu vīriešu un sieviešu apsveikuma runas. Veiktā analīze atklāj, ka sievietes savas runas padara vairāk ietverošas nekā vīrieši, kā arī sievietes daudz vairāk izmanto mākslinieciskās izteiksmes līdzekļus, lai izteiktu emocijas. Darbs sastāv no trīs daļām. Pirmā nodaļa tiek veltīta emociju teorijai, iekļaujot verbālos un neverbālos komunikācijas aspektus saistībā ar emociju paušanu. Otrā nodaļa pēta runas aktu teoriju, runas aktu veidus un funkcijas, kā arī tiecās izskaidrot apsveikuma runas kā runas aktu. Visbeidzot, trešā nodaļa tiek veltīta apsveikumu runu analīzei. Darbs noslēdzas ar atbildēm uz uzdotajiem pētījuma jautājumiem un teorētiskās analīzes galvenajiem secinājumiem, kā arī prezentē galvenos apsveikuma runu secinājumus.Atslēgvārdi: emocijas, verbālā emocionālā komunikācija, neverbālā emocionālā komunikācija, emocionālā valoda, runas akti, runas aktu funkcijas",0
1601,Idiomas populāru dziesmu tekstos,"Bakaulaura darba tēma ir idiomas populāru dziesmu tekstos. Pētījuma mērķis ir izpētīt idiomu lietojumu Billboard ‘Summer Songs 1985-2014: Top 10 Tunes of Summer’ vārdos, kuri ņemti no katra gada pirmās vietas dziesmas. Pētījuma jautājumi ir šādi: 1) Vai idiomu daudzums dziesmu vārdu gadu laikā ir samazinājies? 2) Kurš idiomu kombinācijas veids tiek lietots visbiežāk? 3) Ko idiomu izskaidrojums atklāj par dziesmu vārdu nozīmi ? Bakalaura darba autore ir izmantojusi Seidl un McMordie(1978) idiomu klasifikācijas veidu. Citi valodas pētnieki izmantoti šajā darbā ir Fernando (1996), Paquot un Granger (2008), Cowie (1998), Renkema (2009) un Aleshinskaya (2013). Pēc apkopoto idiomu kvantitīvās analīzes tika secināts, ka idiomu skaits gadu laikā nav samazinājies. Visbiežāk sastopamais idiomu kombinācijas veids ir darbības vārds + lietvārds. Pēc diskursa analīzes tika secināts, ka idiomas dziesmu vārdus izmanto, lai palīdzētu paskaidrot dziesmas pamatdomu.",0
1602,Rases un etniskās piederības atspoguļojums Zeidijas Smitas romānā „Baltie zobi”,"Maģistra darbs atspoguļo rases un etniskās piederības raksturojumu Zeidijas Smitas romānā „Baltie Zobi”. Rase un etniskā piederība vienmēr ir bijuši jūtīgie jēdzieni īpaši pēc Otrā pasaules kara beigām. Jēdzienu nokrāsa mainījās, kas globalizācija dzēš robežas starp kultūrām un jauna pieeja ir nepieciešama, lai no jauna izprastu šo jēdzienu nozīmi. Tika secināts, ka atšķirības starp cilvēkiem ir sociāli konstruētas un jēdzienu nozīme nemitīgi mainās. Zeidija Smita atspoguļo pozitīvu imigranta tēlu, kā pasaules pilsoni, ī[aši atzīmējot vēstures un kultūras sakņu nozīmi multikulturālā sabiedrībā.",0
1603,Britu un amerikāņu angļu valodas lietojums starptautisku uzņēmumu sapulču protokolos,"Darbs tika balstīts uz citos pētījumos plaši analizētajām atšķirībām starp britu angļu valodu un amerikāņu angļu valodu. Pētījuma uzdevums bija analizēt atšķirības starp britu un amerikāņu angļu valodu, kas izmantotas starptautisku uzņēmumu sapulču protokolos. Lai sasniegtu mērķi, tika izmantota kvalitatīvā un kvantitatīvā analīze. Pētījuma mērķis bija noskaidrot visbiežāk izmantoto angļu valodas variantu starptautisko uzņēmumu sapulču protokolos un tā iemeslus. Tika secināts, ka atšķirības starp britu un amerikāņu angļu valodu novērojamas gramatikā, interpunkcijā, vārdu krājumā, pareizrakstībā. Analīze atklāja, ka aplūkotajos sapulču protokolos visbiežāk tikusi izmantota britu angļu valoda. Turklāt angļu valodas varianta izvēle ir atkarīga no tā, kur atrodas uzņēmuma galvenā pārvalde, no augstākā līmeņa vadības un akcionāru izcelsmes valsts, no piegādātāju izmantotās angļu valodas, tirgu atrašanās vietām, obligāciju pārdošanas prakses un tā, vai sapulču protokols ir tulkojums vai jau sastādīts angļu valodā.",0
1604,G. Merķeļa teikas “Vanems Imanta” ietekme uz latviešu literatūru un kultūru 19. gs. beigās – 20. gs. sākumā,"Darbā sniegts vispārīgs laikmeta, sabiedrības un kultūras raksturojums, balstoties  ne tikai uz teoriju, bet arī praktiski izpētot un salīdzinot trīs literārus darbus: baltvācieša G.Merķeļa teiku „Wanems Ymanta“, A.Pumpura „Lāčplēsi“ un Raiņa lugu „Uguns un nakts“. Darba uzdevumi: balstoties uz teoriju, veikt visu iepriekšminēto litarāro darbu analīzi, salīdzināt iegūtos rezultātus un izdarīt secinājumus, aplūkot iegūtos rezultātus laikmeta kontekstā. Pētījumā secināts, ka starp visiem trim darbiem pastāv ļoti daudz līdzību ne tikai sižetiskā, bet arī tēlu, laika un telpas risinājumu un  idejiskā ziņā. Baltvācu rakstnieka darbs ietekmējis latviešu literatūras attīstību līdz pat mūsdienām.",0
1605,Ortogrāfisko kļūdu biežums izglītojamo lietišķajā angļu rakstu valodā,"Darba Ortogrāfisko kļūdu biežums izglītojamo lietišķajā angļu raktu valodā mērķis ir analizēt ortogrāfiskās kļūdas studentu esejās lietišķajā angļu rakstu valodā un izpētīt, kurš ortogrāfisko kļūdu veids ir visbiežāk sastopamais. Pētnieciskā darba pamatdoma ir izpētīt, kādas ortogrāfiskās kļūdas pieļauj Latvijas Universitātes studenti, kuri apgūst otru svešvalodu. Darba autore izveidoja korpusu no 59 studnetu esejām, kuras bija uzrakstītas lekcijas laikā, un veica kļūdu analīzi, kurā apskata ortogrāfiskās kļūdas un to veidus.Kļūdu analīze apliecina, ka studentu esejas lietišķajā angļu rakstu valodā satur ievērojamu ortogrāfisko kļūdu daudzumu, neskatoties uz to, ka studentiem ir atļauts izmantot pareizrakstības pārbaudītāju. Visbiežāk sastopamās ortogrāfiskās kļūdas ir pareizrakstības kļūdas un nepareizs komatu lietojums.",0
1606,"Kontrastīva frazeoloģismu izpēte Gintera Grasa romānā ""Skārda bungas"" un to tulkojums latviešu valodā","Šī bakalaura darba nosaukums ir ""Kontrastīva frazeoloģismu izpēte Gintera Grasa romānā Skārda bungas un to tulkojums latviešu valodā"". Pētot šo jautājumu, autore ir iepazinusies ar frazeoloģijas teoriju, uzsvaru liekot uz raksturīgākajām pazīmēm, kas tandēmā ar klasifikācijas teoriju, palīdzētu svešvalodas apguvējam izšķirt brīvus no mūsu gadījumā frazeoloģiskiem vārdu savienojumiem, kā arī ļautu tos adekvāti izmantot turpmākajā valodas lietojumā. Par vienu no svarīgākajiem uzdevumiem ir izvirzīts atrast frazeoloģiskus veidojumus Gintera Grasa oriģināltekstā Die Blechtrommel un to paralēltulkojumu Silvijas Brices latviskajā versijā, kuri savukārt tālāk praktiskās daļas ietvaros, tiek sakārtoti četrās grupās, ņemot vērā tulkojuma pakāpi (ekvivalents; daļēji atbilstošs ar viena vai vairāku komponentu mutāciju; tulkots no frazeoloģsima uz citu atbilstoša satura frazeoloģismu; tulkots no frazeoloģisma uz brīvu vārdu savienojumu). Secinājumos tiek norādīts, ka darba gaitā un informācijas apstrādē ir pierādījies, ka frazeoloģisku vārdu savienojumu tulkošana ir liels izaicinājums katram, jo īpaši tiem, kuriem mērķa vai avota valoda nav dzimtā valoda, un, lai sniegtu kvalitatīvu tulkojumu, ir jābūt ne tikai izcilām valodas zināšanām, bet arī konkrētās kultūras un vēstures izpratnei, jo frazeoloģismi ir īpaši veidojumi, kuru izcelšanās meklējama jau izsenis, tajā pašā laikā, tie turpina attīstīties un bagātināt mūsu laikmetīgo valodu.",0
1607,Nestandartu interneta vārdnīcu struktūra,"Spēja noteikt strukturālos elementus, kuri ir nepieciešami vārdnīca ssastādīšanai, ir būtiska leksikogrāfa prasme. Maģistra darba mērķis ir izanalizēt nestandarta vārdnīcas autoru un atbalstītāju strukturālās izvēles, kuras ir izmantotas individuālo projektu vārdnīcu saradīšanai. Mērķa sasniegšanai izmantotās metodes ir literatūras apraksts, lai formulētu teorētisko bāzi, un manuāla datu vākšana un aprakstoša analīze. Analīzes rezultāti atļāva identificēt defektus izvēlētajos struktūras elementos un apsvērt defektu ietekmi uz vispārējo vārdnīcas kvalitāti. Tomēr rezultāti arī liecināja, ka, neskatoties uz kļūdām, vārdnīcu autoriem ir dažas atkārtojošās izvēles struktūru organizācijā, lai gan tie nav pilnīgi atbilstoši vārdnīcu sastādīšanas standartiem. Secinājumā, strukturāla vienveidība ir diezgan sekundārs elements izklaides vārdnīcās; tomēr, to var panākt, un tā klātbūtne uzlabo vārdnīcas lietotāju pozitīvo pieredzi.",0
1608,Ar māju un sētu saistītie nosaukumi  17. gadsimta 2. puses Vidzemes muižu inventāru aprakstos un dažu nosaukumu aizguvumi latviešu valodā,"Maģistra darbs „Ar māju un sētu saistītie nosaukumi 17. gadsimta 2. puses Vidzemes muižu inventāru aprakstos un dažu nosaukumu aizguvumi latviešu valodā” ir autores maģistra studiju gaitā iegūto multidisciplināro zināšanu rezultāts.Darba tēma ir ar māju un sētu saistīto lejasvācu aizguvumi latviešu valodā. Lai izsekotu gan vācu valodas attīstībai 17.gs. otrās puses laikā gan novērtētu, kuri ar māju un sētu saistītie nosaukumi tiek lietoti mūsdienu latviešu valodā, kā primārais avots ir izvēlēti Vidzemes muižu inventāriju apraksti no Arklu revīzijas Vidzemē kolekcijas, kas atrodama Latvijas Valsts Vēstures Arhīvā ar signatūru 7348 – 1 – 10.Darba mērķis ir pirmkārt, izveidot leksikonu, kur tiek uzskaitīti un izskaidroti no izvēlētā teksta korpusa izrakstītie nosaukumi un, otrkārt, uzrādīt tos ar māju un sētu saistītos nosaukumus, kuru lietošana vērojama arī mūsdienu latviešu valodā.Secinājumi apkopoti darba beigās.",0
1609,Angļu un amerikāņu romantisma perioda dzeja Viljama Bleika un Emīlijas Dikinsones darbu salīdzinājums,"Zinātniskajā darbā tiek analizēta amerikāņu un angļu romantisma perioda dzeja, īpašu vērību veltot Viljama Bleika un Emīlijas Dikinsones dzejai. Teorētiskā daļa sastāv no literatūras pārskata par izvēlēto tēmu. Praktiskā daļa koncentrējas uz angļu un amerikāņu rakstnieku darbu salīdzinājumu analīzi. Pētījuma mērķis ir sniegt salīdzinošu Viljama Bleika un Emīlijas Dikinsones dzejas analīzi, novērtējot viņu lomu amerikāņu un angļu romantisma literatūrā. Iegūtie rezultāti sniedz iespēju atrast galvenās romantisma iezīmes, kas raksturīgas amerikāņu un angļu romantisma dzejai, un iemācīties vairāk par romantisma laika rakstnieku vērtībām un idejām. Lai sasniegtu mērķi, darbā sīkāk analizētas dabas, mīlestības un nāves tēmas Viljama Bleika un Emīlijas Dikinsones dzejā. Pētījuma rezultātus un secinājumus var izmantot studenti, kas rakstīs zinātniski pētniecisko darbu par doto tēmu.",0
1610,Biznesa angļu valodas vārdu krājuma lietojums dažādu reģistru vispārīgo korpusu tekstos,"Pētnieciskā darba tēma ir biznesa angļu valodas vārdu krājuma lietojums dažādu reģistru vispārīgo korpusu tekstos. Pētījuma mērķis ir izpētīt ar dažādām biznesa jomām saistītu biznesa angļu valodas vārdu krājuma lietojumu Britu nacionālā korpusa (The British National Corpus) un Mūsdienu amerikāņu angļu valodas korpusa (Corpus of Contemporary American English) laikrakstu un mutvārdu (piemēram saruna, raidījums, prezentācija) tekstos. Pētījuma metodes ietver teorētisko un empīrisko (kvantitatīvo un kvalitatīvo) analīzi.Veiktais pētījums ļauj secināt, ka kopumā, pētāmais biznesa angļu valodas vārdu krājums biznesa nozīmē ir biešāk sastopams Mūsdienu amerikāņu angļu valodas korpusā (Corpus of Contemporary American English) iekļauto laikrakstu un mutvārdu tekstos nekā Britu nacionālajā korpusā (the BNC). Savukārt, kas attiecas uz biznesa angļu valodas vārdu krājuma lietojumu laikrakstu un mutvārdu tekstos, kopumā, atlasītais biznesa angļu valodas vārdu krājums ir biežāk sastompamas laikrakstu nekā mutvārdu tekstos. No atlasītajām biznesa angļu valodas vārdu krājuma vienībām, competitive advantage, social responsibility, liabilities, corporate governance un differentiation, bija biežāk satopamas biznesa nozīmē. Visbeidzot, pētījuma rezultāti liecina, ka izvēlētie vispārīgie korpusi var būt noderīgi avoti biznesa angļu valodas vārdu krājuma lietojuma pētīšanai.",0
1611,Ceļā uz savu kultūru caur citu tekstiem un attēliem. Pirmie latviešu literārie žurnāli “Pagalms” un “Rota” kā kultūru pārneses un mijiedarbības vietas,"Šis darbs ir veltīts pirmajiem latviešu literārajiem ţurnāliem Pagalms (1881-1882) un Rota (1884-1888). Darba ietvaros ir mēģināts izpētīt, kāda loma šiem ţurnāliem bija nacionālās kultūras tapšanā un kādā veidā caur medijiem ""teksts"" un ""attēls"" tika paustas šīs 19. gadsimtā izplatītās nacionālās idejas. Maģistra darbā tiek sniegts pārskats par vēsturiskajiem, sociālajiem, kultūras un idejiskajiem priekšnoteikumiem, kas ietekmēja minēto ţurnālu rašanos un attīstības gaitu. Darbā tiek analizēta šo ţurnālu programmās netieši paustā tematiskā saistība ar vācbaltiešu ţurnāliem. Kā pēdējais pētījuma uzdevums ir konkrēto ţurnālu programmātikas atbilstības praksei analīze.Secinājumos tiek uzsvērts, ka ţurnālu programmās paustā kultūrnācijas ideja konfliktē ar praksē realizēto – pilnīga atsvešināšanās no citu kultūru sasniegumiem savas kultūras radīšanas vārdā nebija iespējama.",0
1612,Devītās klases angļu valodas eksāmena korpusa sistēmiski funkcionālā analīze,"Šis pētījums izstrādāts, sakarā ar kohēzijas zemāka līmeņa rakstu darbos, kā arī tekstu korpusu izpētes trūkumu Latvijā, izveidojot un analizējot rakstveida 9. klases angļu valodas eksāmena tekstu korpusu. Mērķis izpētīt gramatiskās kohēzijas lietojumu skolēnu rakstu darbos angļu valodā tika sasniegts, apvienojot uz tekstu korpusu balstītu statistisko analīzi un sistēmiski funkcionālu diskursa analīzi, izmantojot programmu UAM CorpusTool. Rezultāti liecina, ka skolēni ar zemāku angļu valodas līmeni spēj uzrakstīt saistītu tekstu, paļaujoties uz vietniekvārdiem, saikļiem un, vai, bet un attieksmes vietniekvārdiem. Nākamajā līmenī saikļu daudzveidība pieaug, vietniekvārdu blīvums tekstā samazinās, un pareizrakstības kļūdas izzūd. Pētījums apstiprināja, ka veiksmīgs gramatiskās kohēzijas lietojums ir atkarīgs no rakstīšanas prasmes, taču teksta resursu dažādība pakāpeniski pieaug attiecībā pret angļu valodas līmeni.",0
1613,Gramatiskā vienotība rakstos par finansēm,"Gramatiskā vienotība ir lingvistikas līdzeklis, ar kura palīdzību teksts kļūst par vienotu veselumu. Šī pētījuma galvenais mērķis ir atklāt gramatiskās vienotības pielietojumu rakstos par finansēm. Pirmkārt, autore ir veikusi literatūras apskatu, lai iegūtu pilnīgu izpratni par gramatiskās vienotības līdzekļiem. Teorijas daļā autore ir apkopojusi dažādas citu autoru idejas un tās sistemātiski izskaidrojusi savā darbā. Tiek apskatītas četras galvenās gramatiskās vienotības sastāvdaļas – atsauce, aizstājējvārdi, elipse un saikļi. Darba otrā daļa ir veltīta gramatiskās vienotības analīzei rakstos par finansēm. Šī pētījuma rezultāti parāda gramatiskās vienotības lietojuma biežumu. Autore ir interpretējusi šos rezultātus, ņemot vērā finanšu diskursa un rakstu par finansēm žanra galvenās iezīmes un īpašības.",0
1614,"Humora tulkošana no angļu valodas spāņu valodā. ""Lielā sprādziena teorijas"" piemērs","Šis maģisra darbs ir vēltīts humora tulkošanas tēmai. Pētījuma mērķis ir izvērtēt humora tulkošanu no angļu valodas spāņu valodā, par piemēru ņemot televīzijas seriālu “Lielā sprādziena teorija” (2007). Lai to paveiktu, tika izvēlēti, klasificēti un aprakstīti astoņdesmit piemēri no iepriekš minētā seriāla pirmās sezonas  gan angļu, gan spāņu valodā. Darbs veikts, izmantojot kvaliatīvo izpētes metodi, galvenokārt balstoties un salīdzinošo analīzi. Iegūtie rezultāti norāda, ka, neskatoties uz to, ka humora tulkošana ir sarežģīta, lielākā daļa analizēto humoristisko situāciju nav cietušas tipoloģiskas izmaiņas, tāpat kā nav zaudējušas humoristisko intensivitāti. Līdz ar to, pētījuma veikšanai izmantotā televīzijas seriāla tulkojuma kvalitāte vērtējama kā pozitīva. Šis darbs var būt noderīgs gan lingvistiem, gan tulkiem un tulkotājiem.Atslēgas vārdi: humors, audiovizuālā tulkošana, The Big Bang Theory, salīdzinošā metode",0
1615,Latvijas valsts vēstures arhīvā pieejamo 18. gadsimta Rīgas suvērēno privilēģiju tulkojumu (krievu un vācu valodā) lingvistiski salīdzinoša analīze,"Šajā lingvistiski salīdzinošā pētījumā tiek aplūkota tulkošanas vēsture. Kā izmeklēšanas temats ir izvēlēti Rīgas suverēno privilēģiju rokraksti, kuri ir sastādīti 16.-18. gadsimtā. Šie teksti tiek salīdzināti ar 18. gadsimtā sarakstītajiem krievu un vācu tulkojumiem. Visi izmantotie un transkribētie materiāli glabājas Latvijas Valsts vēstures arhīvā. Pētījumā daudzos piemēros tiek mēģināts parādīt tulkošanas nozīmīgumu un funkciju Krievijas Impērijā un Livonijā. Darba mērķis ir noteikt dominējošo tulkošanas metodi Rīgas vācu-krievu juridiskajos tekstos. Šim nolūkam tika analizētas divas tulkošanas metodes, kuras bija raksturīgas 18. gadsimtam, proti burtiskais un brīvais tulkojums. Rezultāts parādīja, ka neskatoties uz to, ka šajā laikā burtiskais tulkojums nebija zaudējis savu būtiskumu, dominējošo pozīciju ieņēma brīvais tulkojums, kas 18. gadsimtā sasniedza savas attīstības kulmināciju. Tulkojumi nereproducē visas oriģināla nianses, tomēr būtībā sakrīt ar tiem. Visas izskatītās privilēģijas nav tulkotas burtiski, bet gan saskaņā ar to nozīmi.",0
1616,Maģiskā reālisma semiotika filmās,"Maģiskais reālisms ir grūti definējams termins, bet viena no tā galvenajām iezīmēm ir dažādu sociālu un psiholoģisku aspektu izpausme. Šī maģistra darba mērķis ir filmu ‘Pusnakts Parīzē’, ‘Pī dzīve’ un ‘Putncilvēks’ semiotiska analīze, balstoties uz Kristiana Meza filmu semiotikas teorijām, tai pašā laikā analizējot arī maģiskā reālisma elementu pielietojumu šajās filmās. Analīze parāda, ka maģiskais reālisms tiek izmantots, lai runātu par tādiem aspektiem, kas maģisko reālismu cieši sasaista ar traumas diskursu. Tomēr nav novērojams, ka režisori izmantotu konkrētu sintagmātiskos tipus, lai uzsvērtu maģiskā reālisma idejas, lai gan redzams, ka ar dažu tipu palīdzību ir iespējams gan salīdzināt, gan satuvināt reālo un nereālo pasauli maģiskā reālisma darbos.",0
1617,Konceptuālo metaforu lietojums rakstos par jauniem un maziem uzņēmumiem,"Bakalaura darbā tiek pētīts konceptuālo metaforu lietojums rakstos par jauniem un maziem uzņēmumiem. Bakalaura darba mērķis ir identificēt, kā metaforas funkcionē rakstos par jauniem un maziem uzņēmumiem. Bakalaura darbā autors apskata metaforu veidus un konceptuālās metaforas, žurnālistikas žanru un rakstus par jauniem un maziem uzņēmumiem, kā arī Bakalaura analizē konceptuālās metaforas, kas izmantotas rakstos par jauniem un maziem uzņēmumiem divos tiešsaistes avotos. Izejot no praktiskās daļas pētījumiem, autors secina, ka metaforu skaits rakstos par jauniem un maziem uzņēmumiem ir atšķirīgs – dažos rakstos ir vairāk vārdu, bet mazāk metaforu, kamēr citos rakstos ir mazāk vārdu, bet vairāk metaforu. Bakalaura darbā tiek izmantotas sekojošas metodes: teoriju par konceptuālo metaforu, žurnālistikas žanru un jauniem un maziem uzņēmumiem analīze, biežuma analīze un diskursa analīze.",0
1618,Pugnandi leksika Ovidija darbā „Metamorfozes”,"Bakalaura darba Pugnandi leksika Ovidija darbā Metamorfozes mērķis ir izpētīt pugnandi leksikas nozīmi poēmā Metamorfozes kā vienotā veselumā.Lai sasniegtu izvirzīto mērķi, tiek apzināta zinātniskā literatūra un pētījumi par leksiku un semantiku, kā arī pētījumi par dzejnieka rakstības stilu un konkrēti poēmu Metamorfozes. Pugnandi leksika un attieksme, kuru dzejnieks caur to pauž, tiek pētīta, sadalot poēmā aprakstītās sadursmes tematiskajās grupās. Bakalaura darba gaitā tiek  izpētīts, kāds ir  cīņu aprakstu un tajos izmantotās leksikas mērķis visas poēmas kontekstā, piemēram, noteiktu vārdu atkārtots lietojums, vienas situācijas atkārtošanās dažādos mītos viscauri poēmai, alūzijas, kuras dzejnieks veidojis pats uz saviem un arī citu laikabiedru darbiem. Pētījuma laikā tika atklāts, ka pugnandi leksika ir viens no svarīgākajiem aspektiem poēmas emocionālā fona radīšanā, kā arī veids, kādā dzejnieks nodod lasītājiem savus uzskatus par pasaulē valdošo kārtību.Atslēgvārdi: pugnandi leksika, semantika, sadursme, haoss, konteksts.",0
1619,Metafizikas un kosmoloģijas aspekti Šao Jun skaitļu filozofijā,"Bakalaura darba tēma  „Metafizikas un kosmoloģijas aspekti Šao Jun skaitļu filozofijā” veltīta filozofa, dzejnieka un kosmologa un vienai no konfuciānisma atjaunošanas nozīmīgākajām personībām, Šao Jun (1011-1077) filozofijas izpētei. Darba mērķis ir izpētīt metafizikas un kosmoloģijas aspektus Šao Jun filozofijā. Šao Jun skaitļu filozofija ir balstīta uz „Pārmaiņu kanonu”, tāpēc darbā apskatīta „Pārmaiņu kanona” izcelsme, tiek noteikta Šao Jun vieta un loma neokonfuciānisma tradīcijā, kā arī izpētīta Šao Jun filozofija un viņa „Pārmaiņu kanona” interpretācija. Darbā gaitā analizēta arī budisma un daoisma ietekme uz Šao Jun skaitļu filozofiju, jo pētnieku vidū viņš uzskatīts par netradicionāli domājošu neokonfuciānistu, izpētīta Džu Sji kritika, kas vērsta pret Šao Jun, apskatīti filozofijas pamatelementi un galvenie filozofiskie darbi, kuros paustas šīs idejas.Bakalaura darbs sastāv no divām daļām. Darba pirmā daļa veltīta kosmoloģijas izpētei neokonfuciānisma tradīcijā un „Pārmaiņu kanonam”, kas neokonfuciānisma tradīcijā tika izcelts starp pārējiem konfuciānisma klasiskajiem tekstiem. Otrā daļa veltīta Šao Jun personības un skaitļu filozofijas izpētei, veidojot saikni ar pirmajā nodaļā pētīto „Pārmaiņu kanonu” un aprakstīts, kā viņa izveidotās kosmoloģiskās diagrammas vairākus gadsimtus vēlāk interpretējis vācu matemātiķis Gotfrīds Vilhelms Leibnics.Darba apjoms ir 45 lpp.",0
1620,Intertekstualitāte uzņēmumu mājas lapās,"Uzņēmumu mājas lapas, kas izvēlētas banku un finanšu sektorā, veido nozīmīgu biznesa un organizāciju diskursa daļu. Tajās ir atrodami dažādi domēni, kas tiek sasaistīti caur intertekstualitātes konceptu.Šī bakalaura darba mērķis ir izpētīt dokumentus klientu servisa un juridiskās dokumentācijas domēnos divdesmit mājas lapās un analizēt to hierarhiskās attiecības un septiņus dažādus intertekstualitātes veidus. Pētījuma rezultāti norāda, ka visi septiņi intertekstualitātes veidi tiek lietoti juridiskās dokumentācijas domēnos, taču seši intertekstualitātes veidi – klientu servisa domēnos. Katra domēna komunikatīvie mērķi atšķiras, tādēļ atšķiras arī to hierarhiskās attiecības. Turklāt pētījums atklāj vajadzību pēc skaidrākas intertekstualitātes veidu adaptācijas modernajam Interneta diskursam.",0
1621,Enonciācijas aina Žana Ešnoza romānos: problēmas tulkojot latviešu valodā,"Šajā pētījumā ir apskatīta literāro tekstu enonciatīvās analīzes izmantošana tulkošanasprocesā. Pētījuma korpusa pamatā ir mūsdienu franču rakstnieka Žana Ešnoza divi romāniJe m’en vais un Les Grandes Blondes, kā arī romāna Je m’en vais tulkojumi latviešu un lietuviešuvalodā. Pētījumā ir analizēts personas apzīmējumu, laika un telpas norāžu un darbības vārdulietojums, kā arī tiešās runas atveide, kam seko tulkojumu analīze latviešu un lietuviešu valodā,kā arī piedāvāti fragmentu tulkojumi latviešu valodā.Enonciatīvā analīze var būt noderīga literāro tekstu uztverē, interpretācijā un tulkošanā.",0
1622,Simbolu interpretācija romantisma un simbolisma perioda tēlotāja mākslā,"Bakalaura darba tēma ir simbolu interpretācija romantisma un simbolisma glezniecībā, balstoties uz Zigmunda Freida sapņu interpretācijas teoriju.Freida sapņu interpretāciju simbolu skaidrošanai glezniecībā ļauj izmantot Freida apgalvojums, ka mākslas darbi var tikt skaidroti tāpat kā sapņi. Balstoties uz Freida sapņu interpretācijas teoriju, tika izstrādāts interdisciplinārs pētījums, kura mērķis ir piedāvāt lasītājam izmantot šādu mākslas darbu simbolu skaidrošanas metodi  un ar tās palīdzību saprast kā simbolu nozīme gleznās var ietekmēt mūsu zemapziņu.Pētījuma rezultāti rāda, ka pārsvarā visu simbolu nozīme ir reducējama uz pašām galvenākajām cilvēka dziņām: barošanos un vairošanos. Sapņu un mākslas darbu interpretācija nelielā mērā palīdz apmierināt cilvēka dziņas.Noslēgumā tika secināts, ka mākslas darbu skaidrošanai vislabāk izmantot simbolisma laikmeta gleznas, jo tajās mākslinieki izmanto daudz simbolu, kuros spilgti attēlo to nozīmes.",0
1623,Verbālo un neverbālo līdzekļu mijiedarbība lietišķajās prezentācijās,"Lietišķās prezentācijas ir svarīgas uzņēmumu spējai ieviest tirgū jaunus produktus un pakalpojumus. Lai palielinātu pārdošanas rādītājus, runātājiem ir jāizmanto visi pieejamie līdzekļi, lai pievērstu pircēju uzmanību un veicinātu viņu vēlmi iegādāties produktu. Šī bakalaura darba mērķis ir analizēt un salīdzināt verbālo un neverbālo līdzekļu izmantošanu un mijiedarbību četru profesionālu oratoru lietišķajās prezentācijās. Šī pētījuma autors veic pieejamās literatūras apskatu un gadījuma izpēti, lai sasniegtu izvirzīto mērķi. Empīriskā daļa atklāj verbālo un neverbālo saziņas līdzekļu mijiedarbības tendences lietišķajās prezentācijās, kā arī viena un tā paša uzņēmuma darbiniekiem piemītošos līdzīgos prezentēšanas stilus.",0
1624,Utopijas un antiutopijas no T.Mora līdz S.Kolinsai,"Šajā darbā ir aprakstīta utopijas žanra attīstība gadsimtu gaitā, sākot no pirmajiem grieķu darbiem līdz antiutopijas daiļliteratūrai mūsdienās, iekļaujot vēl arī salīdzinošo analīzi trīs slaveniem utopijas un antiutopijas žanra darbiem, minot galvenās žanru iezīmes un analizējot tās attiecīgajās grāmatās.Šī darba mērķis ir izpētīt vēsturi un galvenos žanra autorus, svarīgākos notikumus un pagrieziena punktus tā attīstībā un esošo situāciju mūsdienās.Lai apkopotu nepieciešamo informāciju, tika pielietota literatūras pētījumu metode un visa iegūtā informācija par žanra attīstību ir atrodama šajā darbā, jo tēmas izpēte ir bijusi veiksmīga. Iegūtā informācija tiek izmantota arī, lai salīdzinātu trīs utopijas un antiutopijas darbus.Atslēgas vārdi: utopija, vēsture, antiutopija, T. Mors, A. Hakslijs, S. Kolinsa",0
1625,Anglicismu lietošana franču reklāmas jomā,"Šī pētījuma mērķis ir izpētīt anglicismu lietošanas tendences un faktorus mūsdienu franču reklāmā. Izpēte balstās uz to anglicismu analīzi, kas rodami desmit 2014.gada franču žurnālos. Pētījuma pamatā ir tādu slavenu valodnieku kā Renē Ētjembla, Manfreda Hoflera un Lionela Meneijē teorētiskie darbi, kā arī tādi leksikogrāfijas izdevumi kā lielā terminoloģijas vārdnīca, vārdnīca Larousse, anglicismu vārdnīca «Les usuels du Robert» u.c. Izpētes pamatā ir kvantitatīvā un kvalitatīvā metode. Analīzes rezultāti parāda, ka anglicismi mūsdienu franču reklāmā neapdraud franču valodu. Tieši pretēji - tie veicina franču valodas attīstību un atbild sabiedrības interesēm.",0
1626,Amerikas pārdomāšana Džeka Keruaka romānā „Ceļā”,"Bakalaura darbs ir veltīts Džeka Keruaka romānam „Ceļā” un tā ideoloģiskai un estētiskai vērtībai 1950. gadu Amerikas kontekstā. Pirmkārt, darbā pētīts 1950. gadu Amerikas politiskais, sociālais un kultūras fons, lai noskaidrotu kas ietekmēja Bītu paaudzes rašanos. Pēc tam darbā analizēta Džeka Keruaka Amerikas īstenības pārdomāšana romānā „Ceļā”, izmantojot tā stāstījumu, tēlus un simbolus. Rezultāti ļauj secināt, ka Keruaks ne tikai rada pilnīgi jaunu skatu uz Ameriku, bet arī jaunā veidā traktē Bītu subkultūru un tās idejas.",0
1627,Baltā Lotosa sekta un tās politiskās aktivitātes,"Kopsavilkums latviskiŠī bakalaura darba tēma ir „Baltā Lotosa sekta un tās politiskās aktivitātes”. Tēma izvēlēta turpmākai izpētei, jo Baltā Lotosa sektas ietekme Ķīnas vēsturē bijusi ievērojama. Lotosa sekta vairāku gadsimtu garumā piedalījās politikas veidošanā, rīkoja sacelšanās pret valsti, kas gan ietekmēja valsts ideoloģiju, gan sabiedrības viedokli un vispārējo situāciju valstī. Baltās Lotosa sektas pārveidošanās no reliģiskas biedrības par politiski aktīvu sektu ir tipiska parādība Ķīnas vēsturē, kas pamato valsts ideoloģijas nostādnes arī mūsdienās. Darba mērķis ir izpētīt Baltā Lotosa sektas izcelsmi un vēsturisko attīstību saistībā ar politiskajiem notikumiem Ķīnā. Šī mērķa sasniegšanai izvirzīti uzdevumi, kas ietver dažādu jautājumu pētījumus, t.sk. biedrības rašanos un attīstību 5. gadsimtā, tālāku transformāciju sektā, sektas reliģiskā satura izmaiņas, tai skaitā sektas izvirzīto ideoloģiju un tās pielūgtos dievus. Atsevišķi pētīta Lotosa sektas saistību ar politiskajiem notikumiem Ķīnā. Atsevišķi izdalīta biedrības aizsācēja Hueijuaņ biogrāfija un dzīves laika vēsturiskā vide. Atspoguļota arī  Baltā Lotosa sektas mijiedarbību ar citiem reliģiskajiem virzieniem.Pētījumu veido 3 daļas. Kopā 40 lpp., 4 attēliem. Pirmajā darba daļā aplūkota Baltā Lotosa ticības rašanās pirmsākumi, un vēsturiskā attīstība. Otrajā daļā pētīta mijiedarbība ar citiem reliģiskajiem virzieniem, aizguvumi no tiem. Darba trešajā daļā raksturota sektas politiskā aktivitāte un nozīme dažādos laika periodos.",0
1628,Reklāmas žanra lingvistiskie līdzekļi Latvijas uzņēmumu mājas lapās,"Mūsdienās uzņēmumiem ir iespēja reklamēt produkciju uzņēmuma mājaslapā. Tiešsaites reklāma ir ērts veids preču pieprasījuma pieauguma veicināšanai, jo tas nodrošina pircējiem piekļuvi informācijai jebkurā vietā un laikā. Uzņēmumi izmanto dažādas tehnikas, lai paaugstinātu reklāmas efektivitāti, kā piemēram, noteiktu valodas lietojumu reklāmas tekstos.Bakalaura darba mērķis bija izpētīt lingvistisko līdzekļu lietojumu produktu aprakstos SIA Stenders un AS Laima uzņēmumu mājaslapās, kurās šie līdzekļi tiek lietoti kā informatīviem mērķiem, tā arī klientu piesaistīšanai, radot pozitīvu iespaidu par kompāniju unpārliecinot klientus par produktu labajām īpašībām. Galvenokārt tika apskatīts lietvārdu, darbības vārdu, īpašības vārdu, apstākļa vārdu, kā arī personas un piederības vietniekvārdu lietojums. Mērķa sasniegšanai tika veikta kvalitatīvā un kvantitatīvā preču aprakstu analīze.Autors secināja, ka mērķtiecīga lingvistisko līdzekļu izvēle palīdz reklāmdevējiem radīt pozitīvu iespaidu par uzņēmumu un veicināt uzņēmuma preču pieprasījumu, piesaistot klientu uzmanību preču vērtīgumam un izceļot patērētāju iespējamos ieguvumus.",0
1629,Vērtējoša valoda lingvistikas žurnālu aprakstos,"Pēdējos gados vērtējošai valodai bijusi svarīga loma diskursa pētījumos, un tās izpēte tiek uzskatīta par veiksmīgu akadēmisko tekstu analizēšanas veidu. Tomēr nav daudz pētījumu, kas būtu veltīti vērtējošai valodai, kas atrodama tajos akadēmiskajos žanros, kas nodarbojas ar zināšanu popularizēšanu, un viens no šādiem žanriem ir žurnālu apraksti. Bakalaura darba mērķis ir izpētīt vērtējošas valodas lietojumu lingvistikas žurnālu aprakstos. Lai sasniegtu izvirzīto mērķi, teorētiskajā daļā tika analizēta pētījumam atbilstoša literatūra, un praktiskajā daļā, veicot diskursa analīzi un izmantojot vārdu skaitīšanas rīku, tika analizēti 80 lingvistikas žurnālu apraksti. Pētījuma rezultāti atklāja, ka lingvistikas žurnālu aprakstu autori plaši izmanto vērtējošus vārdus un frāzes, kas pozitīvi raksturo dažādas žurnālu īpašības, tādēļ var secināt, ka vērtējošai valoda ir būtiska lingvistikas žurnālu aprakstu sastāvdaļa. Analīzes rezultāti arīdzan ļāva secināt, ka vērtējoša valoda bieži var tikt identificēta vienīgi kontekstā, veicot diskursa analīzi.",0
1630,Izdomātu valodu funkcijas zinātniskās fantastikas literatūrā,"Zinātniskā fantastika vienmēr valdzināja lielu lasītāju skaitu ar savām neparastām izdomātām pasaulēm. Vēlme ‘apmeklēt’ jaunas izdomātas pasaules padara šo daiļliteratūras žanru tik populāru cilvēka vidū. Izdomātas pasaules iedzīvotāji pelna savu pašu izdomātu valodu. Tā nodrošina lasītājiem vēl dziļāko iesaistīšanās līmeni, lai iegremdētu alternatīvajā realitātē. Izdomātas valodas izveidošana nav tik vienkāršs process, nekā tas varētu likties sākumā. Šeit pastāv ievērojama autora un pat valodnieka darbs. Šī pētījuma mērķis ir aprakstīt izdomātas valodas un analizēt tās funkcijas Roberta Ensona Hainlaina ‘Bezdibenī’, Entonija Bērdžesa ‘Mehāniskajā apelsīnā’, Teda Čanga ‘Tavā dzīves stāstā’ un Henrija Bima Pipera ‘Universālā valodā’, lai sniegtu visparīgu iespaidu par izdomātu valodu funkcijām zinātniskās fantastikas literatūrā, pamatojoties uz teorijām par izdomātu valodu īpatnībām un funkcijām. Izdomāta valoda ir aktuāls temats daudziem pētījumiem par zinātni, lingvistiku un literatūru, jo tā nodarbojas ar fundamentālo jautājumu par valodas lomu cilvēku dzīvē. Šis pētījuma darbs ir nepieciešams, jo tas var kalpot kā īss ceļvedis par izdomātas valodas koncepciju un izdomātas valodas funkcijām zinātniskās fantastikas literatūrā kopumā. Pētnieciskā mērķa sasniegšanai ir izvirzīti uzdevumi izpētīt teorijas par zinātniskās fantastikas būtību, izdomātu valodu īpatnībām un funkcijām, kā arī apskatīt šīs īpatnības un funkcijas literatūras nozarē. Darbs sastāv no četrām daļām. Darba pirmajās trīs daļās tiek sniegti pētītā jautājuma teorētiskie pamatojumi. Tajās ir sniegts īss ieskats par zinātniskās fantastikas īpatnībām un izdomātas valodas funkcijām, kā arī tiek aprakstītas izdomātas valodas funkcijas literatūrā. Pēdējā daļā tiek analizētas izdomātas valodas funkcijas Hainlaina ‘Bezdibenī’, Bērdžesa ‘Mehāniskajā apelsīnā’, Čanga ‘Tavā dzīves stāstā’ un Pipera ‘Universālā valodā’. Pētījuma rezultāti atklāja, ka zinātniskās fantastikas rakstnieki izmanto izdomātas valodas, lai veiktu samērā plašus un visdažādākus uzdevumus. Saikne starp valodu, prātu un realitātes uztveri ir tas, kas īpaši interesē daudzus zinātniskās fantastikas autorus. Šajā gadījumā, izdomātas valodas kļūst par nozīmīgu zinātniskās fantastikas elementu, kas ļauj pētīt alternatīvas pasaules vai sabiedrības. Tomēr lai izpētītu šo tēmu rūpīgāk, vajadzētu veikt vairāku izdomātu valodu izmeklēšanu, piemēram, citos zinātniskās fantastikas darbos.",0
1631,Filmu recenziju žanra analīze,"Šī pētījuma mērķis ir izpētīt filmu recenzijas žanru, jo tas ir visizplatītākais žanrs, kas veltīts kino industrijas aktualitātēm. Filmu recenzijas žanra analīze ietver sevī gan žanra un žanra analīzes jēdzienu teorētisko pētījumu, gan profesionālās literatūras avotu izpēti, gan situācijas konteksta apskati. Lai noteiktu filmu recenzijas raksturīgo žanra struktūru un komunikatīvos mērķus, pētījuma empīriskajā daļā tiek lietota Speciālā lietojuma angļu valodas (English for Specific Purposes) žanra speciālistu izstrādātā retorisko soļu analīze un biežuma analīze. Papildus ir analizēti tipiskie leksiski gramatiskie valodas līdzekļi, kas tiek lietoti žanra komunikatīvo mērķu sasniegšanai. Pētījums tiek veikts, analizējot tekstu korpusu, kas ietver piecdesmit filmu recenzijas, kas atrastas tiešsaistē publicētajos preses izdevumos, tajā skaitā avīzēs un specializētajos filmu žurnālos. Pētījumā atklāts filmu recenzijas žanra tipiskais strukturālais modelis, kā arī noteikti tipiskie komunikatīvie mērķi un leksiski gramatiskās pazīmes.",0
1632,Dzimumu attiecību attēlojums E. Hemingveja romānā „Ēdenes dārzs”,"Bakalaura darbā analizēts dzimumu attiecību attēlojums, androgēnos tēlu nozīme un dzimuma loma maiņas Ernesta Hemingveja romānā “Ēdenes dārzs”. Pētījuma teorētiskā daļa sastāv no literatūras pārskata par šo tēmu. Darba praktiskā daļa veltīta Ernesta Hemingveja romāna ”Ēdenes dārzs” analīzei. Pētījuma mērķis ir analizēt dzimuma attiecību atainojumu Ernesta Hemingveja romānā “Ēdenes dārzs”. Secinājumi ir balstīti uz teorētisko avotu un Ernesta Hemingveja romāna “Ēdenes dārzs” analīzi. Iegūtie dati deva iespēju atrast būtiskākās īpatnības šajā romānā, kas saistītās ar dzimumu un modernismu. Pētījuma rezultātus un secinājumus var izmantot studenti savos zinātniskajos darbos par dzimumu un modernismu literatūrā.",0
1633,Japāņu vārdu krievu valodas transliterācijas problēmjautājumi - Poļivanova sistēmas neatbilstība japāņu valodas izrunai,"KopsavilkumsBakalaura darbs „Japāņu vārdu krievu valodas transliterācijas problēmjautājumi – Poļivanova sistēmas neatbilstība japāņu valodas izrunai” analizē krievu valodnieka un Austrumu pētnieka Jevgenija Poļivanova (Евгений Поливанов) piedāvāto japāņu vārdu atveides sistēmu, kas izmanto krievu grafētikas zīmes.Krievu orientālistikā šī sistēma tiek izmantota jau vairāk nekā 95 gadus, tomēr netika veikta tās dokumentēta un plašai auditorijai pieejama empīriskā pārbaude, kā arī sistēmas zinātniskais izvērtējums nav pietiekami izstrādāts vai ir apšaubāms.Bakalaura darba mērķis bija empīriski pārbaudīt J.Polivanova sistēmu un sastādīt ieteikumu sarakstu tās pilnveidošanai, jā tādus uzlabojumus būs iespējams veikt.Lai sagatavotu empīrisku pārbaudījumu, tika apkopotas vairākas valodniecības un socioloģijas speciālistu atziņas par transkripciju, transliterāciju un sociolingvistiskiem pētījumiem.Bakalaura darba izstrādes gaitā tika secināts, ka J.Polivanova piedāvātie atveides principi pietiekami precīzi atspoguļo japāņu vārdu autentisku izrunu, tomēr šo sistēmu ir iespējams pilnveidot, kam, saskaņā ar bakalaura darba uzdevumiem, tika izstrādāts ieteikumu saraksts.Bakalaura darbu veido teorētiskā un empīriskajā daļa, nodaļas un apakšnodaļas, un tam ir 50 lappuses.Atslēgvārdi: transkripcija, transliterācija, fonoloģija, fonētika, grafētika",0
1634,"Otrā pasaules kara šausmu atspoguļojums Masudži Ibuse romānā ""Melnais lietus""","Bakalaura darba „Otrā pasaules kara šausmu atspoguļojums Masudži Ibuse romānā „Melnais lietus”” mērķis ir izpētīt, kā šajā darbā tiek atainotas Hirošimas iedzīvotāju pieredzētās šausmas pēc atombumbas sprādziena. Mērķa sasniegšanai tika apzinātas mūsdienu pētnieku atziľas par Masudži Ibuses romānu „Melnais lietus”, kā arī vēstures avoti par Otrā pasaules kara notikumiem Hirošimā. Sadalot romānā atrodamos fragmentus ar šausmu aprakstiem tematiskajās grupās, tika pētītas atombumbas sprādziena radīto seku dažādās izpausmes un ietekme uz apkārtējo vidi, sabiedrību un indivīdu.Darba gaitā tika izpētīts, kā autors, izmantojot spilgtus un naturālistiskus aprakstus, kas radīti gan paša iztēlē, gan aizgūti no izdzīvojušo liecībām, rada paliekošu vēstījumu par vienu no pretrunīgāk vērtētajiem Otrā pasaules kara notikumiem, kas šajā gadā ir īpaši aktuāli, ľemot vērā Otrā pasaules kara beigu 70.gadadienu un notikumus Austrumeiropā. Balstoties uz vēsturisko avotu un pētījumu sniegtajiem materiāliem, tika atklāts, ka romāna autors Masudži Ibuse ir detalizēti un precīzi aprakstījis ne tikai tūlītēju atombumbas ietekmi uz Hirošimas iedzīvotājiem, bet arī ilgtermiľa sekas.Darbs sastāv no četrām daļām: „Masudži Ibuse”, „Šausmas apkārtējā vidē”, „Šausmas sabiedrībā” un „Individuālās šausmas”. Darba apjoms ir 46 lapas. Literatūras saraksts sastāv no 35 vienībām.",0
1635,Kano Džigoro džudo apgūšanas metodes kā ceļš uz pašpilnveidošanos,"Bakalaura darba tēma ir “Kano Džigoro džudo apgūšanas metodes kā ceļš uz pašpilnveidošanos” galvenais uzdevums ir atspoguļot īpatnības Kano Džigoro džudo apgūšanas metodēs un parādīt, ka džudo pamatā ir pašpilnveidošanās ceļš, kas stiprina cilvēka prātu un ķermeni.        Japāņu tradicionālā cīņas māksla un viens no budō veidiem džudo ir labi zināma visā pasaulē, un tas ir iekļauts moderno olimpisko spēļu disciplīnu sarakstā. Burtiski tulkojot, džudo nozīmē „maiguma ceļš”.         Pateicoties starptautiskajai popularitātei, džudo var apgūt arī Rietumu valstīs. Mūsdienās tas tiek mācīts daudzās Japānas skolās, universitātēs un dažādu iestāžu pulciņos. Kano Džigoro iedibinātie principi un mērķi džudo apgūšanā nav ierobežoti tikai tehnikas un spēka attīstībā, tas ir dziļš pašattīstības process, kas palīdz veidot cilvēka raksturu.         Darbā ir analītiski izpētītas meistara metodiskās pieejas džudo apgūšanā, kuras veidotas tiešā saistībā ar cēloņiem, kas mudināja Kano Džigoro radīt džudo. Ir arī sniegts ieskats džudo apgūšanas procesā saskaņā Kano Džigoro metodēm un principiem.        Darba pamatteksta kopējais apjoms ir 40 lapas.",0
1636,"Iedomātās kopienas. Andalūziešu nacionālisms Tomasa Gutiera darbā ""Andalūziešu valoda"". Piezīmes par tās gramatiku un vārdnīcu. Lingvistiskā un ideoloģiskā analīze.","Šī pētnieciskā darba mērķis ir noteikt, analizēt un interpretēt diskursīvās stratēģijas, retorikas figūras un citus grāmatā izvirzītās teorijas aizstāvēšanai izmantotos elementus. Pētījums ir veikts diskursa analīzes ietvaros, izmantojot analītisko un kritisko metodes. Rezultātā tika konstatēta tās nezinātniskā un ideoloģiskā būtība, kas atspoguļojas uzticamo pierādījumu trūkumā, vēsturiskās realitātes reorganizācijā; kategoriju „mēs” un „viņi” pretstatā, oponentu grupas apsūdzībā, šaubās par tās iztektajiem viedokļiem, jēdzienos „nācija” un „valsts”, kuri apzīmē Andalūziju, utt. Tas liecina, ka reģions ir uztverts kā neatkarīgā no valsts vienība, ka pastāv nepieciešamība popularizēt andalūziešu dialektu kā valodu, kā arī pētījumus un sociālās un politiskās aktivitātes tās aizstāvēšanas labā.",0
1637,Ar krāsām saistītu frazeoloģisko vienību tulkošana no spāņu uz latviešu valodu,"Darba tēma ir ar krāsām saistītu frazeoloģisko vienību (FV) tulkošana no spāņu uz latviešu valodu.Darba mērķis ir apkopot galveno teoriju par frazeoloģiju un tās tulkošanu, pielietot to glosārija veidošanā ar krāsām saistītu FV tulkojumiem no spāņu latviešu valodā, analizēt tulkošanas rezultātus, kā arī apskatīt tos no semantiskā aspekta. Galvenie secinājumi ir tādi, ka biežākie gadījumi konkrēto FV tulkojumos ir daļējas ekvivalences, kuri izraisa vislielākās grūtības, parādot problemātisko tulkošanas procesu. Gadījumos, kad ekvivalenta nav, labākā stratēģija leksikogrāfijas sfērā ir aprakstošs tulkojums. Turklāt, no semantiskā aspekta konkrētie UF neparāda būtiskas atšķirības starp abām kultūrām un atspoguļo vēsturiskās un sociokulturālās iezīmes.",0
1638,"Kultūras aspekts spāņu valodas, kā svešvalodas apgūšanas-pasniegšanas procesā","Bakalaura darba “Kultūras aspekts spāņu valodas kā svešvalodas apgūšanas-pasniegšanas procesā” galvenais mērķis izpētīt nozīmi un iespējas spāņu kultūras komponenta  integrēšanai spāņu valodas kā svešvalodas apmācības procesā, izstrādājot priekšlikumu mācību nodarbībai, kas balstīts uz darba teorētiskajā daļā iegūtajiem secinājumiem par valodas pasniegšanas metodoloģiju un tās vēsturi, saziņas prasmes jēdziena attīstību un kultūras ietekmi spāņu valodas kā svešvalodas apmācībā. Darba praktiskajā daļā izstrādātās mācību nodarbības mērķis ir pietuvināt apmācāmo Spānijas sociālajai realitātei no gastronomijas viedokļa. Darba autors ir izpildījis darba uzdevumus, kas ļauj secināt, ka, balstoties uz dažādām valodu pasniegšanas metodēm, iespējas integrēt kultūras komponentu spāņu valodas kā svešvalodas klasē ir neierobežotas. Šobrīd kultūras komponents spāņu valodas kā svešvalodas apmācībā nozīmē daudz vairāk nekā vienkārša izpratne par kultūru. Tas ir elements, kuru ietekmē daudz un dažādi faktori un kura apgūšana un izpratne prasa gan nopietnu pasniedzēja, gan apmācāmā darbu.",0
1639,"Sociālās kritikas elementi Luisa Bunjuela daiļradē: filmas Viridiāna, Iznīcības eņģelis un Dienas skaistule","Bakalura darbs „Sociālās kritikas elementi Luisa Bunjuela daiļradē: filmas Viridiāna, Iznīcības eņģelis un Dienas skaistule” ir pētījums, kā 20.gs vēsturisko un politisko notikumu attīstības gaita ietekmēja Luisa Bunjuela daiļradi. Bakalaura darba galvenais mērķis bija analizēt filmā iekļautos sabiedrības un reliģiskās kritikas elementus.Pētījuma teorētiskā daļa sastāv no 3 apakšnodaļām. Katrā apakšnodaļā tiek apskatīti vēsturiskie un politiskie notikumi Spānijā, Meksikā un Francijā. Tāpat arī tiek apskatītas to sekas un ietekme uz sociālo situāciju katrā no šīm valstīm. Prakstiskajā daļā tiek analizētas filmas no katra Luisa Bunuela mākslinieciskā posma: Spānijas posms „Viridiāna”, Meksikas posms „Iznīcības eņģelis” un Francijas posms „Dienas skaistule”. Filmu analīze tiek veidota balstoties uz aktuāliem notikumiem un situāciju 20. gadsimtā, pētot sociālās un reliģiskās kritikas elementus.",0
1640,"Reklāmu izmantošanas ietekme uz studenta motivāciju – piemērs no itāļu valodas kā svešvalodas apguves Latvijas Universitātē","Darba mērķis ir analizēt reklāmas izmantošanas ietekmi uz itāļu valodas kā svešvalodas A1/A2 līmeņa apguvēju motivāciju. Darbā tiek pētīta mūsdienu itāļu tiešsaistē rakstīto reklāmu izmantošana itāļu valodas apguvē Latvijas Universitātē.Pētījuma pirmajā daļā ir izvērsts teorētiskais pamatojums, galvenokārt, motivācijas koncepts un reklāmu izmantošanas galvenie elementi svešvalodu apguvē, kā arī mūsdienu itāļu reklāmu vispārējās un galvenokārt lingvistiskās iezīmes. Darba praktiskajā daļā tiek veikta kvalitatīva datu analīze un tiek izmantotas divas pētījuma metodes: aktīvs novērojums (lai analizētu uz reklāmas balstītas mācību vienības realizēšanu) un daļēji strukturētās intervijas (kas tikai veiktas ar studentiem).Veikto novērojumu un realizēto interviju analīze ļauj noteikt svarīgākās iezīmes, kas apstiprina reklāmu kā motivējošu mācību materiālu, un ļauj veikt secinājumus par izvēlētā materiāla atbilstību.",0
1641,Televīzijas reklāmas uztvere. Nozīmīgāko televīzijas reklāmu pragmatikas analīze laika posmā no 1960.gada līdz mūsdienām,"Darba mērķis ir salīdzināt trīs dažādas itāļu televīzijas reklāmas, periodā no 1960. gada līdz mūsdienām. Darbā tiek meklētas atbildes uz sekojošiem jautājumiem: kāds ir katras atsevišķās reklāmas struktūras veids, kādas ir to kopīgās un atšķirīgās pazīmes. Balstoties uz rezultātiem, tiek veikti secinājumi par televīzijas reklāmas tendenci šajā laika posmā.Lai sasniegtu darba rezultātu, tiek veikta 1960.gada, 1980.gada un mūsdienu reklāmas tekstu transkripciju analīze ar D.Ostina un D.Serla aktu teorijas palīdzību. Tālāk tiek veikta ieugūto rezultātu sintēze, pielietojot P.Graisa sadarbības principus. Ar salīdzinājuma analīzes palīdzību, tiek noteiktas katras laika posma televīzijas reklāmas īpatnības.Iegūtie rezultāti rāda, ka televīzijas reklāma cenšas akcentēt uzmanību uz produktu salīdzināšanu un to lietošanas instrukcijām.",0
1642,Andu spāņu valodas Kolumbijā morfoloģiskās un leksiskās īpatnības sociālajos tīklos,"Šī darba mērķis ir noteikt andu spāņu valodas leksiskās un morfoloģiskās īpatnības, kā arī to statusu sociālajos tīklos, darba bāze ir Facebook, Twitter, Ask.fm un YouTube. Galvenie uzdevumu, lai sasniegtu šo mērķi: definēt andu spāņu valodu, raksturot interneta valodas īpatnības un, balstoties uz darbā apkopoto teoriju, analizēt andu spāņu valodu sociālajos tīklos.Nozīmīgākais šī darba secinājums ir, ka interneta valodas īpatnību dēļ kolumbiešu komunikācjā izzūd andu spāņu valodas varianta morfoloģiskās pazīmes, kā arī, saplūstot ar citiem spāņu valodas kolumbiešu variantiem, transformējas andu spāņu valodai raksturīgā leksika, tajā parādoties kolumbiešu žargoniem, slengam un vulgārismiem, taču nedaudzie andu izcelsmes vārdi maina savu nozīmi.",0
1643,Vācu valoda kā svešvaloda Latvijā. Svešvalodu izvēle Latvijas vidusskolās,"Šis bakalaura darbs ir par vācu valodas aktualitāti Latvijā no vidusskolēnu viedokļa. Valodu zināšanas līdz ar aizvien aktīvākajiem starpvalstu sakariem ir nozīmīgas visā pasaulē, jo valoda ir viens no svarīgākajiem cilvēku savstarpējās saziņas līdzekļiem. Īpaši svarīga vairāku valodu prasme ir valstīs ar nelielu iedzīvotāju skaitu, kur vietējā valoda pasaules mērogā uzskatāma par nelielu.Vācu valoda Eiropā kā vēsturiski, tā arī mūsdienās ir viena no nozīmīgākajām – gan kā valoda ar lielāko dzimtās valodas runātāju skaitu, gan arī kā viena no biežāk apgūtajām svešvalodām. Latvijā vācu valoda vairāku gadsimtu garumā ieņēmusi dominējošu stāvokli, taču šobrīd tā pamazām zaudē savas pozīcijas; īpaši strauji šis process risinās kopš Latvijas neatkarības atgūšanas. Šis pētījums ir veltīts jautājumam par svešvalodu aktualitāti Latvijā vispār un tam, cik nozīmīgas, pēc Latvijas vidusskolēnu domām, Latvijā ir vācu valodas zināšanas .  Darba mērķis ir noskaidrot, kādi faktori ietekmē Latvijas vidusskolēnu lēmumu, izvēloties apgūstamās svešvalodas un kādēļ viņi neizvēlas apgūt vācu valodu. Darba praktiskā daļa balstās uz 95 Latvijas vidusskolēnu (11. un 12. klašu audzēkņu) sniegtiem datiem, kas ar rakstiskas aptaujas palīdzību iegūti 4 Rīgas un Rīgas rajona skolās. Dati tika iegūti 2014./2015. mācību gada pavasara semestrī.  Savākto datu analīze liecina, ka vidusskolēni neizvēlas apgūt vācu valodu tāpēc, ka uzskata – tā Latvijā nav dominējošā svešvaloda un nebūs nepieciešama viņu nākotnes profesijai.",0
1644,Profesionālo un neprofesionālo kinorecenziju stilistiskie aspeskti.,"Darbā ir aplūkojami profesionālu un amatieru kinorecenziju stilistiski aspekti. Pētījuma mērķi ir, uz profesionālu un amatieru recenziju konkrētu piemēru salīdzināšanas bāzes, atklāt stilistiska žanra noformējuma kopējas un atšķirīgas pazīmes.Pētijums sastāv no divām daļām. Pirmajā daļā iztēlojas teorētisks materiāls, kas ir veltīts kinorecenzijas specifikas žanra un stila padziļinātajam pētījumam. Pirmajā daļā ir aplūkota struktūra, klasifikācija, kinorecenzijas uzdevumi un stilistiskas analīzes plāns. Otrajā daļā, pamatojoties uz teorētisko bāzi, ir izpētītas sešas kinorecenzijas uz trijām multfilmām, ko ražoja Krievijas animāciju studijas. Pētījuma metode ir analīze un salīdzināšana. Darbs var but interesants krievu filoloģijas vai žurnālistikas studentiem, kuri pēta recenzijas; žurnālistiem un kritiķiem.",0
1645,Zoomorfie tēli čehu un krievu valodas valodiskajā redzējumā.,"Bakalaura darbs ir veltīts savvaļas dzīvnieku tēlu pētījumam valodiskā redzējuma aspektā, analizēts uz krievu un čehu valodu salīdzināšanas pamata.Darbs dalās divās daļās. Pirmā, teorētiskā daļa, sevī ietver valodisko redzējumu un zoomorfo tēlu jēdzienu aprakstu, kas nepieciešami tālākai analīzei. Otrajā daļā tiek veikta salīdzinošā zoomorfo tēlu analīze,kā arī papildus konotāciju analīze.Pētijums var ieinteresēt lingvistus, kuri interesējas zoomorfiskās leksikas un valodiskā redzējuma problēmu izpētē. Kā arī cilvēkus kuri nepieder šai jomai, jo līdzīgus frazeoloģismus aktīvi izmanto krievvalodīgie.",0
1646,Eiromaidana vizuālais atainojums starptautiskās ziņu pārraidēs. Kontrastīvs pētījums,"Šis darbs ir veltīts starptautisku ziņu raidījumu vizuālo materiālu izpētei un savstarpējam salīdzinājumam. Tas tiek darīts pēc konkrēta piemēra – Eiromaidana – laika periodā no 2013. gada 21. – 28. novembrim. Šī darba mērķis ir salīdzināt trīs izvēlēto ziņu pārraižu vizuālo materiālu, izpētīt tajā lietotās zīmes un simbolus un konstatēt, kas tām ir kopīgs un/vai atšķirīgs, kā šīs zīmes un simboli tiek izmantoti, lai ietekmētu skatītāju viedokli par kādu konkrētu notikumu vai situāciju.Analīzes rezultātā izdevies noskaidrot, ka simboli un zīmes ziņu pārraidēs ir bieža parādība, kā arī to izmantojumam var būt noteikts nodoms, kas liek aizdomāties par katras ziņu pārraides objektivitāti.",0
1647,Tulkotāja lingvistiskās personības izpausmes E.Virzas un A.Upīša veiktajos romāna „Salambo” tulkojumos,"Bakalaura darbs ir veltīts divu vienā gadā izdotu (1924) G. Flobēra romāna “Salambo” tulkojumu latviešu valodā analīzei. Romānu tulkojuši ievērojami latviešu rakstnieki – E. Virza un A. Upīts.Darba mērķis ir izpētīt, kā tulkotāja personība ietekmē daiļdarba tulkojumu. Tas izdarīts, veicot tulkojumu un oriģināla salīdzinošo analīzi.Darba pirmajā daļā tiek izpētīti tulkošanas teorētiskie aspekti, tādi kā tulkošanas definīcija, daiļliteratūras tulkošanas specifika un problemātika, literāra darba analīzes metodes, kritēriji, kas jāievēro, lai to izdotos iztulkot, kā arī K. Raisas tekstu tipoloģija un to tulkošana.Otrā daļa veltīta tulkotāja lingvistiskajai personībai un salīdzinošajai analīzei. Tiek izpētītas trīs iesaistīto personu biogrāfijas, lai izprastu tulkotāja personības nozīmi tulkošanā. Izpētītas arī abu tulkotāju pieejas tieši romāna “Salambo” tulkošanas gaitā.Salīdzinošās analīzes rezultāti atklāj, ka tulkotāja lingvistiskajai personībai ir ļoti nozīmīga loma daiļliteratūras tulkošanā.",0
1648,Dienasgrāmatas kā mākslas formas funkcijas Ļenas Eltangas prozā.,"Darba ietvaros tiek pētītas dienasgrāmatas kā mākslinieciskās formas funkcijas mūsdienīgā prozā. Pētījuma mērķis ir atklāt dienasgrāmatas funkcijas Ļenas Eltangas romānos „Kazenāja Izbēgšana”, „Akmens Kļavas” un „Citas Bungas”.Darbs sastāv no divām daļām. Pirmajā daļā tiek sniegts ieskats teorētiskā literatūrā, kas ir veltīta dienasgrāmatas kā kultūras un literatūras fenomena pētīšanai. Īpaša uzmanība tiek veltīta tīmekļa dienasgrāmatas žanram, ka arī dienasgrāmatai kā mākslinieciskajai formai. Pirmajā  daļā tiek apskatītas dienasgrāmatu klasifikācija, to funkcijas un izmantošana literatūrā. Otrajā daļā, balstoties uz darba teorētiskās bāzes, tiek analizētas dienasgrāmatas formas funkcijas Ļenas Eltangas romānos.Darbs vas ieinteresēt filologus, kas nodarbojas ar dienasgrāmatas žanra pētīšanu, ka arī tos, kam interesē mūsdienīga proza, teksti blogas formā, it īpaši Ļenas Eltangas daiļrade.",0
1649,Tēla veidošanas leksiski semantiskie līdzekļi konkurējošo uzņēmumu reklāmā.,"Darbs tiek veltīts leksiski semantiskiem līdzekļiem tēlu veidošanā konkurējošo uzņēmumu reklāmā. Par darba materiālu tika ņemta konkurējošo mobilo operātoru reklāma Latvijā – LMT, TELE2, BITE. Darba mērķis balstās uz konkurējošo kompanīju tēla rakasturojumu, atklājot leksiski semantiskos līdzekļus, kas to veido. Autors izmanto salīdzinošo metodi, uzsver pamata nozīmes, kuras ir svarīgas tēla tapšanas procesā, ka arī iesaista darbā reklāmas tekstu neverbālo sastāvdaļu, izskata paņēmienus, kuri pastiprina mobilo operātoru tēlu potenciālu, kuru skaitā ietilpst valodas spēle. Darbs dalās divās daļās. Pirmājā tiek izskatīti galvenie teorētiskie jautājumi, nepieciešamie pētījuma veikšanai. Otrajā daļa secīgi, ievērojot uzstadītos uzdevumus, tie apzināti leksiski semantiskie līdzeķli, kuri veido konkuretnspējīga uzņēmuma tēlu. Pētījums var ieinteresēt studentus, specialistus sabiedrisko attiecību un reklamas nozarē, ka arī žurnālistus un filologus.",0
1650,Marinas Cvetajevas cikla „Romantika” lugu skatuviskās interpretācijas.,"Darbs ir veltīts M.I.Cvetajevas agro lugu skatuves interpretāciju pētījumam. Pētījuma mērķis ir atšķirības pazīmju atklāšana starp darbu un skatuves iemiesojumu.Darbs sastāv no divām daļām. Pirmajā daļa tiek sniegts teorētiskais pamatojums problēmai, kura ir saistīta ar agro M.I.Cvetajevas dramatisko daiļradi, irpavērtas galvenās tēmas un tēli dramatisko darbu ciklam „Romantika”. Otrajā daļā tiek veikta skatuves izrādes analīze, kuras tika realizētas pēc M.I.Cvetajevas agrām lugām. Tajā skaitā tika apskatītas M.Levitina izrādes „Sonečka un Kazanova” un R. Litvinova „Červonij valet”.Darbs var būt interesants pētītājiem, kuri nodarbojas ar M.Cvetajevas dramaturģijas izpēti, kā arī teātra zinātniekiem, kuri specializējās teātra izrāžu analīzes un izpētes nozarē.",0
1651,„ Kaislības” leksiski semantiskais lauks krievu un latviešu valodā.,"Šis bakalaura darbs ir veltīts leksiski semantiskā lauka „kaislība” analīzei krievu un latviešu valodās. Autors ar semantiskā lauka, salīdzināšanas, atlases un aprakstošās metodes atklāj valodas pamatvienības, ar kuru palīdzību veidojas leksiski semantiskais lauks krievu un latviešu valodā. Valodas pamatvienības ataino tādus semantiskos pierādījumus, kuri parāda leksiski semantiskā lauka „kaislība” specifiku krievu un latviešu valodās.",0
1652,Austrumslāvu Babas Jagas un latviešu raganas tēli salīdzinošā aspektā .,"Bakalaura darbs ir veltīts austrumslāvu Babas Jagas un latviešu raganas tēlu salīdzinājumām.Darbs dalās uz divām daļām. Pirmājā, teorētiskajā daļā runa ir par austrumslāvu Babas Jagas īpašībām un raksturojumu kā varoni antogonistu un varoni palīgu. Ka arī tiek izklāstīts latviešu raganas raksturojums kā latviešu folkloras pāstāvim. Otrajā, praktiskajā daļā tiek analīzētas latviešu folkloras teikas, ticējumi un pasakas, kā arī brīnumu pasakas Aleksandra Afanasjeva redakcijā. Praktiskajā daļā tiek detalīzēti salīdzīnāti latviešu raganas un krievu Babas Jagas funkcijas un īpašības.Pētījums var ieinteresēt folkloristus, kuri nodarbojas ar latviešu un krievu folkloru analīzi salīdzinošājā aspektā, kā arī lasītājus, kuri interesējas par brīnumu pasakām un to tēliem.",0
1653,N. Gumiļova poētiskais tēzaurs dzejoļu krājumā „Kolčan”.,"Bakalaura darbs ir veltīts  krievu dzejnieka N. Gumiļova tēlu sistēmai dzejoļu krājumā „Kolčan”. Tēlu sistēmas būtisks fragments ir sakārtots autora vārdnīcas veidā, sekojot izstrādātai klasifikācijas shēmai, kur ietilpst  4 nozīmīgi semantiskie grupējumi, izteikti ar lietvārdiem, kuri ir sadalīti vairākās kategorijās. Katra tēla piederība klasifikācijas shēmai ir skaidrota ar to kvantitatīvu rādītāju, kas vēlāk ļāva izveidot 10 visbiežāk sastopamu tēlu grupas no 27 tēlu vienībam. Autora vārdnīcas statistiskie dati veidoja argumentāciju tēlu analīzei, tā rādījusi dominējošus un sekundārus krājuma „Kolčan” tēlus, kā arī norādījusi uz Gumiļova tēlu sistēmas savdabīgumu un unikālumu.",0
1654,"Personvārdu literārā tulkojuma īpatnības (par piemēru ņemot, Māras Cielēnas bērnu pasaku tulkojumus krievu valodā).","Bakalaura darbs ir veltīts personvārdu literārā tulkojuma īpatnībām. Autors veic bērnu pasaku varoņu personvārdu tulkojumu analīzi krievu valodā Māras Cielēnas pasaku grāmatā „Pasakas par diviem”, ievērojot  literārā teksta tulkojuma specifiku. Tā mērķis – noskaidrot un raksturot personvārdu tulkojuma īpatnības. Īpaša uzmanība tiek pievērsta tiem personvārdiem, kuru tulkojums nesakrīt ar oriģinālu – ja vārds ir mainīts vai pieskaņots krievu valodai.Darbs sastāv no divām daļām. Pirmajā – atspoguļoti būtiskākie tulkojuma teorijas jautājumi, kas nepieciešami pētījumam, savukārt otrajā – tiek analizēti personvārdu tulkojumi, to īpatnības, savdabība un atšķirtība no oriģināla.Pētījums var ieinteresēt filologus, kuri nodarbojas ar līdzīgu problemātiku, kā arī visus lasītājus, kas interesējas par doto jautājumu.",0
1655,Leksiskās un gramatiskās laikrakstu virsrakstu īpatnības,".Laikrakstu virsrakstos lietotās valodas stilam ir raksturīgi specifiski komunikatīvi mērķi un īpaši izteiksmes līdzekļi. Darba mērķis bija izpētīt laikrakstu virsrakstu īpatnības lielākajos Britu maza un liela formāta laikrakstos. Lielākie mazformāta (‘The Sun’; ‘Daily Mirror’; ‘Daily Mail’) un lielformāta laikraksti (‘The Times’; ‘The Independent’; ‘The Guardian’) tika izpētīti, lai atrastu atbilstošus virsrakstu piemērus un tos analizētu. Literatūras apskatā iegūtās teorētiskās zināšanas ļāva secināt, ka laikrakstu valodas stilam ir raksturīgas dažādas sintaktiskas, gramatiskas, leksiskas un stilistiskas īpatnības. Veicot praktisko virsrakstu īpatnību analīzi, šī darba autors nonāca pie secinājuma, ka iepriekšējās lasītāja zināšanas un motivācija ir būtiski faktori, kas ietekmē veiksmīgu laikrakstu virsrakstu uztveri un izpratni, kā arī tas var veicināt lasītāja motivāciju izlasīt visu rakstu. Darba autors atklāja, ka leksiskās virsrakstu īpatnības vairāk ir sastopamas mazformāta laikrakstos, savukārt gramatiskās virsrakstu īpatnības ir sastopamas gan neliela, gan liela formāta laikrakstos.     Atslēgvārdi: laikrakstu virsraksti, gramatiskās un leksiskās īpatnības, diskursa analīze, maza izmēra un liela formāta laikraksti, pareiza sapratne.",0
1656,Apģērba hanfu vēsture un attīstība,"Darbs ir par Ķīnas tradicionālo tērpu hanfu, kultūru, vēsturi un  attīstību, kā arī Ķīnas dinastiju ietekmi uz tērpu kultūru. Atšķirībām starp galma ierēdņiem un vienkāršiem cilvēkiem. . Tērpi ir viens lielisks kultūras apliecinājums, kas ietver sevī visaptverošas ziņas par vēsturiskiem notikumiem un kultūras tradīcijām. Darbā arī ir apskatītas atšķirības starp sieviešu un vīriešu tērpiem un vai arī šajos tērpos bija saskatāmas hierarhiskas atšķirības.",0
1657,Mutiskās tulkošanas psiholoģiskie aspekti,"Diploma darbā ""Mutiskās tulkošanas psiholoģiskie aspekti"" autore sniegusi ieskatu teorētiskajā literatūrā, kā arī veikusi tulka profesijas pārstāvju anketēšanu un mutiskās tulkošanas pakalpojuma lietotāju anketēšanu. 1. nodaļā sniegts izmantoto psiholoģisko jēdzienu apraksts. 2. nodaļā ietvertas tādas tēmas kā tulka rakstura īpašības, personiskā motivācija, subjektīvi patīkamais un nepatīkamais tulka darbā. 3. nodaļā apskatīta tulkošanas procesa norise no savstarpējās komunikācijas viedokļa. Ietvertas tēmas, kā komunikatīvo barjeru ietekme, tulka psiholoģiskā/sociāli noteiktā loma, u.c. Būtiska sadaļa – klientu gaidas jeb tas, ko mutiskās tulkošanas klients sagaida no tulka. Praktiskajā daļā aptaujāti 14 tulki un 14 mutiskās tulkošanas klienti. Sniegts aptauju apraksts, to rezultāti, rezultātu analīze un secinājumi. Galveno secinājumu sadaļā piedāvāti ieteikumi mutiskās tulkošanas klientu un tulku sadarbības uzlabošanai.Atslēgvārdi: mutiskā tulkošana, psiholoģiskie aspekti, tulks, motivācija, gaidas, komunikācijas barjeras, aptauja",0
1658,Haņfeidzi uzskati par valsts pārvaldi,"Bakalaura darbs „Haņ Feidzi uzskati par valsts pārvaldi” veltīts Senas Ķīnas filozofam Haņ Fei un pārstāvētai domātāju skolai fadzja, jeb „likuma skola”.Sniegts fadzja nosaukuma skaidrojums un izskaidrota Senas Ķīnas likuma atšķirība no Senas Romas likuma. Aprakstītas galvenās atšķirības starp „likuma skolu” un konfuciānismu un „likuma skolas” pamatjēdzieni, kā arī „likuma skolas” attīstības posmi un ievērojamākie „likuma skolas” pārstāvji.Apskatīta Haņ Fei biogrāfija un ietekmēšanās no citām domātāju skolām, kā arī „Haņ Feidzi” traktāta autentiskums.Tulkotas trīs nodaļas no „Haņ Feidzi” un piedāvāts nodaļu tulkojums latviešu valodā. Tie ir „Pārliecināšanas grūtības”, „Likumu un administratīvās sistēmas noteikšana”, „Pieci kaitēkļi”.Izvēlētās nodaļas pamato kāpēc Haņ Fei bija „likuma skolas” domas kompilātors, kritiku pret konfuciānismu. Parāda Haņ Fei uzskatus par valsts pārvaldi, ar ko tautai jānodarbojas un kuras personas nav vēlamas valstij, kā arī kāpēc jāierobežo valsts iedzīvotāju izglītošanos.",0
1659,Angļu valodas mācīšanās interaktīvie aspekti pamatskolā,"Bakalaura darbā ir aplūkoti interaktīvie aspekti angļu valodas mācīšanas procesā pamatskolas līmenī. Darba piecas nodaļas ir izkārtotas ar mērķi sniegt detalizētu analīzi par interaktīvo mācību metožu ieviešanas priekšrocībām un iespējamām problēmām, attīstot vidusskolēnu svešvalodu prasmes, kā arī sociālās mijiedarbības prasmes.Darba autore pēta veidus, kā komunikatīvā pieeja veicina svešvalodu mācīšanos pamatskolā, sniedz pārskatu un analīzi par dažādajiem teorētiskajiem atzinumiem šajā jomā, kā arī apraksta pilotprojektu interaktīvo metožu un paņēmienu piemērošanu angļu valodas stundās pamatskolā. Darbs sniedz pārskatu par autores pētījumiem esošās situācijas izvērtēšanā angļu valodas mācīšanā pamatskolā, izgaismo pilotprojekta veiksmes un problēmas, kā arī sniedz ieteikumus un priekšlikumus interaktīvo metožu un paņēmienu piemērošanā angļu valodas stundās pamatskolā. Atslēgvārdi: pamatskola, angļu valodas mācīšanās, interaktīvie aspekti, saskarsme.",0
1660,Arābu vienotība Palestīnas konfliktā,"Izraēlas un palestīniešu konflikts, kurš ilgst jau gandrīz simts gadus, nav atrisināts vēl joprojām. Atceroties pēdējo gadu asinsizliešanu daudzi palestīnieši apšauba Izraēlas Valsts tiesības pastāvēt. No otras puses Izraēlas iedzīvotāji nav gatavi atdot valsts piešķirtās teritorijas, apgalvojot, ka Palestīniešu pašpārvalde ir teroristu kontrolēta organizācija. Tie ir abu pušu galvenie argumenti, kuri rada grūtības konflikta atrisināšanā.Bakalaura darbā „Arābu vienotība palestīniešu konfliktā” autore pēta abu iesaistīto pušu veikto miera panākšanā. Pirmajā nodaļā tiek analizēta panarābisma teorētiskā bāze. Otrā nodaļa satur informāciju par konflikta vēsturisko attīstību – galvenokārt par divdesmitā gadsimta notikumiem. Trešajā un ceturtajā nodaļā tiek aprakstīta palestīniešu situācija, ASV iesaistīšanās, bet pēdējā nodaļa apskata nākotnes perspektīvas.",0
1661,Japānas izglītības sistēmas izaicinājumi pēdējos 30 gados,"Šajā darbā ir uzskaitīti un analizēti izaicinājumi, ar kuriem Japānas pamatskolas un vidusskolas ir saskārušās laikā no 1980. gada līdz 2007. gadam, īpašu uzmanību pievēršot 1998. gadā izdotajām Izglītības vadlīnijām un tajās paredzētajām reformām par „mierīgāku izglītību”. Izpētot augšminētās reformas kontekstu un faktorus, kas lika to īstenot, šajā darbā ir mēģināts noskaidrot ar progresīvo izglītību saistīto iniciatīvu potenciālo nākotni Japānā, paredzot, ka progresīvas izglītības vilnis atsāksies, par spīti konservatīvai pretestībai.",0
1662,"Autora piezīmju mērķis un raksturs V.M. Tekerija romānā ""Liekulības tirgus""","Šī bakalaura darba tēma ir autora piezīmju mērķis un raksturs V.M.Tekerija romānā „Liekulības tirgus”. Darba mērķis ir analizēt dažādās piezīmes, kuras atklāj autora uzskatus par 19.gadsimta britu vidusšķiras pārstāvjiem, viņu uzvedību un morālajām vērtībām. Šīs analīzes pamatā ir teksta veidošanas teorija, kā arī romāna saistība ar 19.gadsimta vēsturiskajiem apstākļiem. Pētījuma mērķis ir atklāt, kāpēc autors ir izmantojis darbā piezīmes un kāds ir šo komentāru un uzrunu raksturs. Darba rezultāti pierāda, ka rakstnieka nodoms ir izglītot 19. gadsimtā strauji augošo vidusšķiru, parādot sabiedrības morāli un dodot savu vērtējumu cilvēkiem un viņu rīcībai.",0
1663,Angļu valodas mācīšanās agrīnā vecumā,"Bakalaura darbs ir pētījums par angļu valodas mācīšanas metodiku bērniem vecumā no trim līdz desmit gadiem, pievēršot īpašu uzmanību bērnu prasmēm minētajā vecumā. Darba teorētiskajā daļā minētas zinātniskās teorijas vispiemērotākajam vecumam valodas apguves sākšanai un labākajām mācīšanas metodēm, savukārt tā praktiskajā daļā izklāstīti vecāku un skolotāju viedokļi šajā jautājumā, kā arī aprakstīti veiktā pētījuma rezultāti, kas ilustrēti ar diagrammām. Bakalaura darbs sniedz plašu izklāstu par atšķirīgām bērnu vecuma grupām un attiecīgajai grupai atbilstošajām spējām. Piedāvāti dažādi uzdevumi un aktivitātes, kas piemeklēti noteiktai vecuma grupai ar mērķi sasniegt labākus rezultātus valodas apguvē un darīt mācību stundu efektīvāku un produktīvāku.",0
1664,Vārdu ievietošanas testu teorētiskais pamatojums valodas snieguma novērtēšanā,"Maģistra darbā iztirzāts vārdu ievietošanas testu pielietojums valodas snieguma novērtēšanā. Pētījuma merķis ir izanalizēt iespējas izmantot vārdu ievietošanas testus valodas snieguma novērtēšanā un noteikt to teorētisko pamatojumu. Tēmas aktualitāti nosaka pašreizējās tendences svešvalodu apmācībā un vērtēšanā, kuru uzmanības centrā ir komunikatīvā valodas vērtēšana.Maģistra darbā aprakstīti vārdu ievietošanas testu pielietojuma teorētiskie ietvari, kā arī izpētīti to teorētiska pamatojuma ceļi. Darba autore ir īstenojusi vārdu ievietošanas testa aprobāciju, un veikusi kvantitatīvu un kvalitatīvu pētījumu testa teorētiskā pamatojuma apstiprināšanai. Pētījuma rezultāti ļava secināt, ka vārdu ievietošanas tests ir pielietojams valodas snieguma novērtēšanā, ņemot vērā testa atsevišķo jautājumu raksturīgas īpašības. Iegūtie rezultāti apstiprina vārdu ievietošanas testu pielietojuma potenciālu valodas snieguma novērtēšanā, kā arī sagatavo augsni turpmākiem petījumiem šajā jomā.",0
1665,Literāro tekstu tulkošanas paņēmieni uz Heinriha Bella romāna “Billard um halb zehn” un tā tulkojuma latviešu valodā bāzes,"Bakalaura darba tēma ir „Literāro tekstu tulkošanas paņēmieni uz Heinriha Bella romāna   ""Billard um halb zehn"" un tā tulkojuma latviešu valodā bāzes”. Darbā tiek izskatīta tulkošanas teorija, metodiskā teksta analīze literāros tekstos (sintāksiskas,  leksikoloģiskas, gramātiskas un valodas izmantošanas problēmas tulkošanas ziņā), kā arī tulkošanas paņēmienu rakturojums un analīze. Izņemot praktisko daļu, darba merķis ir teoretisko koncēpciju pētīšana  un tulkošanas materiāla pētīšanas aspektu atklāšana, analīzes procedūras izstrādāšana. Mūsdienās pētījumos tulkošanas problēma ir viena no perspektīvākajām un aktuālajām.Šis bakalaura darbs tieks rekomēndēts tiem, kuri interesējas ar literāras tulkošanas jautājumiem un tulkošanas paņēmienu analīzes metodēm.",0
1666,Mācību grāmatu nozīme valodas apguvēju motivācijā,"Veiktais pētījums aplūko angļu valodas kā svešvalodas apguvēju motivāciju, kuru veido vairāki faktori, tai skaitā mācību grāmatas. Pētījuma teorētiskais pamats ir plašais materiāls par faktoriem, kas ietekmē gan svešvalodas apguvēju, gan skolotāju motivāciju. Pētījumā uzsvērta skolotāja atbildība valodas apguvēju intereses rosināšanā. Valodas apguvēju zināšanu līmenim, vecuma grupai un interesēm atbilstošas mācību grāmatas izvēle ir viens no veidiem, kā radīt un rosināt interesi. Darbs sniedz pārskatu par faktoriem, kuri jāņem vērā, novērtējot mācību grāmatu pirms un pēc lietošanas. Piedāvātā pētījuma mērķis ir pierādīt atbilstošu mācību grāmatu pareizas izvēles nozīmi kā valodas apguvēju, tā skolotāju motivācijas veicināšanā. Aptaujas anketu analīze saista teoriju ar praksi. Mācību grāmatas ir novērtējuši kā skolotāji, tā skolēni, un viņu paustie uzskati ir salīdzināti ar skolotāju-ekspertu uzskatiem. Apkopotie fakti ļauj secināt, kuras ir visbiežāk lietotās mācību grāmatas, kā arī analizē tajās piedāvātās mācīšanas/mācīšanās metodes. Secinājumi ir balstīti uz situācijas izpēti; anketu analīze, intervijas un skolēnu novērošana ir izmantoti kā līdzekļi faktu savākšanai. Veiktā pētījuma rezultātus un secinājumus var izmantot angļu valodas skolotāji mācību procesa efektivitātes paaugstināšanai.",0
1667,Skolēnu mijkultūru kompetences veicināšana angļu valodas stundās,"Nesen Latvijas Republika kļuva par Eiropas Savienības dalībvalsti, tā rezultātā mūsu valsts iedzīvotāji komunicē ar citu kultūru pārstāvjiem aizvien biežāk un intensīvāk. Tādējādi angļu valodas skolotājiem un tiem, kuri apgūst angļu valodu, nepieciešams būt gataviem sastapties ar cilvēkiem, kuriem ir savādāka pasaules uztvere. Ikvienam vēlams būt gatavam pieņemt un rēķināties ar citu kultūru cilvēkiem, lai veiksmīgi komunicētu un sadarbotos.Anitas Dīces diplomdarbs “Skolēnu mijkultūru kompetences veicināšana angļu valodas stundās” iepazīstina ar gadījuma pētījumu, kas tika veikts Rīgas Centra Humanitārajā Vidusskolā. Pētījuma mērķis ir izpētīt un atrast visefektīvākos skolēnu mijkultūru kompetences veicināšanas veidus angļu valodas stundās. Pētījuma metodes un paņēmieni ir: teorētiskās literatūras analīze par mijkultūru kompetenci un mijkultūru izglītību, gadījuma izpēte un iegūto datu analīze.Pēc veiktā gadījuma pētījuma vairums studentu izrādīja lielāku vēlēšanos pieņemt un pozitīvi aplūkot sabiedrības daudzveidību. Skolēnu pieeja savstarpējai komunikācijai ar dažādu kultūru cilvēkiem kļuva humānistiskāka.",0
1668,Leksiskā interference (angļu valodas loma latviešu un dāņu banku diskursā),"Diplomdarbā apskatīta anglicismu izmantošana banku valodā Dānijā un Latvijā, kā arī pētīti iemesli anglicismu izmantošanai banku diskursā. Diplomdarba mērķis ir izpētīt angļu valodas ietekmi uz latviešu un dāņu valodām darbinieku savstarpējā saskarsmē GE Money bankā Dānijā un tās filiālē Latvijā. Lai sasniegtu mērķi, tika veikts atsevišķa gadījuma pētījums, kas sastāvēja no aptaujas darbiniekiem Latvijā un Dānijā, kā arī no autores personīgās pieredzes un novērojumiem. Pētījuma gaitā tika atklāti galvenie iemesli anglicismu izmantošanai banku sarunvalodā, kā arī izpētīta angļu valodas ietekme uz latviešu un dāņu valodām banku diskursā. Atslēgvārdi: aizguvumi, anglicismi, saziņas valoda bankā.",0
1669,Skaņu verbu salīdzinājums somu un latviešu valodā,"Bakalaura darba tēma ir „Skaņu verbu salīdzinājums somu un latviešu valodā”. Pētījuma mērķis ir noskaidrot somu un latviešu valodas skaņu verbu savstarpēju nozīmju, stilistiskās ekspresivitātes un fonētisko atbilstību. Pētāmā materiāla savākšanai izmantoti A. Pāsilinnas romāni „Zaķa gads”, „Ej un meklē!” un A. Snelmanes romāns „Māte un suns”. Kā pētījuma palīgmateriāls izmantota skaņu verbu nozīmju analīze, veidota balstoties uz vārdnīcās dotajiem skaņu verbu skaidrojumiem un to nozīmēm kontekstā. Darba teorētiskā daļa ietver ekspresīvā un onomatopoētiskā vārdu krājuma, semantikas un nozīmju analīzes aprakstu. Darba gaitā radušās problēmas saistītas ar somu un latviešu valodniecībā veikto onomatopoētiskā vārdu krājuma pētījumu daudzumu un izstrādes līmeni. Pētījuma rezultāti norāda uz pārsteidzošu somu un latviešu valodas skaņu verbu nozīmju un fonētisko līdzību, tomēr dziļākai nozīmju atbilstības izpētei būtu nepieciešams veikt detalizētāku un plašāku pētījumu.",0
1670,"Bērni un bērnība amerikāņu romantisma literatūrā (Hotorna romāns ""Sārtais burts"")","Šī bakalaura darba mērķis ir analizēt romantisko skatījumu uz bērnību slavenā amerikāņu rakstnieka N. Hotorna romānā Sārtais Burts, izmantojot kā piemēru Pērles tēlu, vienu galvenajiem tēliem, un rast romānā pausto bērnības koncepci. Analīze ir veikta, pamatojoties uz romantisma teorētiskajiem aspektiem un principiem, romantisma un agrīnām bērnības koncepcēm un izvēlētā romāna teksta analīzes. Šīs analīzes rezultātus var izmantot, lai spriestu par atšķirībām starp puritānisko skatījumu uz bērnību un skatījumu, kuru pauda autors.",0
1671,Islams Latvijā,"Darbs piedāva islāma Latvijā ainu, ielūkojoties vēsturē, Latvijas musulmaņu dzīvē, izpētot ummas nacionālo sastāvu, sabiedriskos jautājumus un toleranci, islāma izpausmes atšķirības un citus aspektus.",0
1672,"Latviešu ekvivalenti vācu lietvārdam ""Land"" un vācu ekvivalenti latviešu lietvārdam ""Zeme""","Bakalaura darbā Latviešu valodas ekvivalenti vācu lietvārdam „Land” un vācu valodas ekvivalenti latviešu lietvārdam „zeme” ir izpētīts un aprakstīts šo vārdu lietojums vācu un latviešu valodā. Darbā sniegta informācija par to, kā dažādās vārda Land nozīmes tiek tulkotas latviešu valodā un kā savukārt dažādās vārda zeme nozīmes tiek atveidotas vācu valodā. Vācu lietvārda Land tulkojums latviešu valodā un latviešu lietvārda zeme tulkojums vācu valodā līdz šim nav tikuši pētīti, kas arī apstiprina šīs tēmas aktualitāti. Atbilstoši darba tēmai ir skaidrots ekvivalences jēdziens. Tāpat bakalaura darbā ir aprakstīts, kas ir polisēmija, jo lietvārdi Land un zeme ir daudznozīmju vārdi. Bez tam ir noskaidrota vācu vārda Land un latviešu vārdu zeme un valsts, kas ir šī vācu lietvārda pamatnozīmes latviešu valodā, etimoloģija. Bakalaura darbā ir izpētīts ne tikai lietvārdu Land un zeme lietojums, bet arī šo vārdu salikteņu tulkojums. Vārdu Land un zeme, kā arī ar šiem vārdiem darināto salikteņu nozīmes un to atveidojums attiecīgi tulkojuma mērķa valodā ir pētīti ne tikai pēc leksikogrāfiskiem avotiem, bet arī reālā lietojumā vienā laikrakstu SŅddeutsche Zeitung izdevumā un vienā Latvijas Avīze izdevumā publicētajos materiālos.",0
1673,Praktiski orientētu valsts zinību apguve vācu valodas stundās arodskolā,"Šajā darbā tiek aplūkots, kā svešvalodas apguve atbilst reālās dzīves izvirzītajām prasībām, cik daudz arodskolēnam ir jāzina par valsti, kura viņam ir sveša, bet kuras valodu viņš apgūst un kuru viņam ir iespēja apmeklēt, respektīvi, valsts zinību saturs vācu valodas stundās un mācību grāmatās.Tā kā zinības par valsti nav šķiramas no valodas apguves un kultūras, tām ir jāveic kāds konkrēts uzdevums mācību stundās. Kādam jābūt šo zinību saturam arodskolēniem, kuru zināšanu līmenis svešvalodā un motivācija mācīties ne vienmēr ir apmierinoši, ir aplūkojamā problēma šajā darbā.Darba mērķis ir pierādīt, ka lielāki panākumi svešvalodas apguvē var tikt sasniegti tikai saistībā ar komunikatīvi orientētām un uz ikdienas situācijām balstītām zinībām par valsti, kurām jābūt vācu valodas kā svešvalodas stundas sastāvdaļai.Jo vairāk ir sadzīviski orientētu zināšanu par valsti, kuras valoda tiek apgūta, jo intensīvāk tiks kāpināta motivācija, interese un spēja runāt šajā valodā.Darbs ir sadalīts 5 nodaļās: -teorētiskais valsts zinību pamatojums: definīcija, funkcijas, mērķi un nozīme, aktuālākais valsts zinību virzieni, to spezifika un didaktiskās iespējas arodskolā,-mācību līdzekļos iekļauto valsts zinību satura analīze,-praktiskā daļa – skolēnu aptauja, kuri ir apmeklējuši valsti, kuras valodu viņi ir mācījušies.",0
1674,"Barteris ar valsti: ""sistēmas"" pielāgošanas un izmantošanas prakses privātajā uzņēmējdarbībā","Maģistra darbā “Barteris ar valsti: “sistēmas” pielāgošanas un izmantošanas prakses privātajā uzņēmējdarbībā” pētītas uzņēmējdarbības pārvaldības sistēmas pielāgošanas un izmantošanas prakses mazas un vidējas uzņēmējdarbības vidē. Skatot uzņēmējdarbību kā sfēru, kurā caur fragmentāru pieredzi tiek iedomāta un konstituēta “valsts.”Pētījuma mērķis bija noskaidrot, ko par šodienas Latvijas valsts idejisko un pragmātisko vērtību pilsoņa izpratnē un pieredzē atklāj sistēmas pielāgošanas prakses mazā un vidējā privātā uzņēmējdarbībā.Pētījuma rezultāti atklāj, ka “sistēmas” ievaros kā vadošā “valsts” izpratne izkristalizējas bartera princips. Tomēr, bartera princips ir tikai viena no valsts izpratnēm, jo “sistēma” ir tikai viens no ietvariem, kurā valsts tiek pieredzēta, iedomāta un konstituēta",0
1675,Metaforu tulkošana krievu valodā V.Šekspīra komēdijās un traģēdijās (uz daiļdarbu „Romeo un Džuljeta” un „Sapnis vasaras naktī” pamata),"Šī bakalaura darba temāts ir metaforu attēlošana Viljāma Šekspīra traģēdiju un komēdiju tulkojumos krievu valodā. Bakalaura darbu var sadalīt divās daļās. Darba pirmajā daļā tiek izskatīts pieejams teorētiskais materiāls par metaforu, īpašu uzmanību pieveršot tās lomai dzejā un Šekspīra radošajā darbā, kā arī metodes, kas varētu tikt izmantotas metaforu adekvātai tulkošanai mērķvalodā. Darba otrajā daļā tiek pētīta dažādu tulkošanas metožu pielietošana metaforu tulkošanas procesā, kā arī attiecīgas lasītāju emocijas atkarībā no izvēlētas metodes. Analīzei tiek izvēlētas metaforas no daiļdarbiem „Romeo un Džuljeta” un „Sāpnis vasaras naktī”. Lasītāju emocijas tiek izpētītas lai pierādītu, ka dažādu tulkošanas metožu pielietošana var ietekmēt lasītāju reakciju. Pie tam, analīze parāda optimālo tulkošanas metodi lai iegūtu pareizo emocionālo reakciju, attēlojot metaforas komēdijās un traģēdijās.",0
1676,Dabas ainavas astoņpadsmitā gadsimta angļu dzejā,"Bakalaura darbs pēta dabas ainu attēlošanu angļu dzejā astoņpadsmitajā un agrīnā deviņpadsmitajā gadsimtā. Pētījuma mērķis ir parādīt daudzveidību un tendences dabas aprakstīšanā dzejā un noteikt iespējamās saiknes iepriekšējā un nākamajā gadsimtā. Pētījuma galvenie aspekti iekļauj septiņpadsmitā gadsimta ainavu attēlošanas apkopojumu, kam seko Augustīna laikmeta dzejas izpēte, un darbs noslēdzas ar Pirms-Romantisma kustības dzejas analīzi. Tāda veidā izpēte parāda pakāpeniskas izmaiņas dabas ainavu attēlošanā dzejā, no racionālas nostājas septiņpadsmitajā gadsimtā līdz sentimentālai - deviņpadsmitā gadsimta sākumā. Pētījuma gaitā tiek atklāta mijiedarbība starp dzeju un ainavu glezniecību. Šajā darbā apskatītie dzejnieki ir Aleksandrs Poups, Džeimss Tomsons un Džons Klērs, kuri reprezentē atšķirīgas pieejas pētījuma priekšmetam. Pētījumam autore lielākoties izmanto dzeju analīzes, literāro kustību un to īpašību pārskatus, kā arī dabas dzejas un glezniecības salīdzinājumus izmantojot Gaspāra Pusēna, Džona Konstebla ,Viljama Tērnera un Pītera Devinta mākslas darbus, kas kopumā veido pētījuma pamatprincipus.",0
1677,Kanādiešu angļu valodas pareizrakstības īpatnības,"Bakalaura darba tēma ir Kanādas angļu valodas pareizrakstības īpatnības. Tā mērķis ir izpētīt Kanādas angļu valodas pareizrakstības likumus, salīdzinot tos ar britu un amerikāņu angļu valodu pareizrakstības likumiem. Tātad, tiek pētīts vai Kanādas avīžu redaktori ievēro Kanādas valodnieku noteiktos pareizrakstības likumus. Pētīšanas gaitā tika izmantota diskursa analīze, lai noteiktu Kanādas angļu valodas pareizrakstības pielietojumu Kanādas avīzēs. Lai to noskaidrotu, tika izpētītas Kanādas angļu valodas pareizrakstības teorijas, tika noteikti pareizrakstības likumi pētījuma daļai, un, izskatot Kanādas avīžu rakstus, tika izpētīts arī kā šie likumi darbojas realitātē. Pētījuma rezultāti rāda, ka Kanādas angļu valodas pareizrakstības likumi vairumā gadījumu darbojas ne tikai teorijās bet tiek arī praktiski pielietoti. Kanādas angļu valodas pareizrakstība apvieno britu un amerikāņu pareizrakstības likumus. Lai gan kanādiešu, britu un amerikāņu angļu valodas varietātes ir ļoti līdzīgas, tomēr rezultāti rāda, ka to rakstībā var būt nozīmīgas atšķirības. Turklāt ikvienas angļu valodas varietātes pazīmes palīdz saglabāt tās identitāti. Tādēļ Bakalaura darbs attēlo Kanādas angļu valodas pareizrakstības īpatnības ar mērķi saglabāt kanādiešu nacionalitāti.",0
1678,Iezemiešu un angļu valodas savstarpējā mijiedarbība Kanādā,"Bakalaura darba tēma ir „Iezemiešu un angļu valodas savstarpējā mijiedarbība Kanādā.” Bakalaura darbs sastāv no 40 lapaspusēm un 12 pielikumiem. Bakalaura darba tapšanas procesā tika izmantoti 18 literatūras avoti un 20 interneta avoti.Pētījuma mērķis ir izpētīt kā iezemiešu valodas ir ietekmējušas Kanādas angļu valodas attīstību.Pētījumā izmantotās metodes – izpētīt un izanalizēt pieejamo literatūru un publikācijas par valodas problēmām Kanādā, izpētīt angļu valodas attīstību Kanādā, atrast piemērus, kā Kanādas angļu valoda atšķiras no Britu un Amerikas angļu valodas un ar piemēru palīdzību pierādīt, ka iezemiešu valodas ir ietekmējušas Kanādas angļu valodas attīstību.Bakalaura darbs sastāv no 3 nodaļām un 10 apakšnodaļām, kurās autore apraksta Kanādas lingvistisko situāciju, ieskatoties Kanādas vēsturē, kā arī Kanādas etnisko minoritāšu problēmās; pierāda iezemiešu valodas nozīmi Kanādas angļu valodas attīstībā, kā arī ar piemēru palīdzību parāda, Kanādas angļu valoda atšķiras no Amerikas un Britu angļu valodas.Pētījuma rezultātā autore ir iepazinusies ar literatūru par Kanādu, apkopojusi rezultātus par iezemiešu un angļu valodas mijiedarbību Kanādā. Autore ir arī izstrādājusi piemērus tam, kā iezemiešu valoda ir ietekmējusi Kanādas angļu valodas attīstību un kā Kanādas angļu valoda atšķiras no Britu un Amerikas angļu valodas. Pētījums ir pierādījis, ka iezemiešu valodām ir būtiska nozīme Kanādas angļu valodas attīstībā.",0
1679,Pārliecinošas valodas lietojums aviācijas industrijas reklāmās,"Šajā darbā ir veikta pārliecinošu valodas līdzekļu analīze aviācijas industrijas reklāmās. Darbā tiek apskatītas arī reklāmu struktūras variācijas kā viens no reklāmu mērķauditorijas pārliecināšanas līdzekļiem. Darba mērķis ir noskaidrot, kādi ir galvenie valodas līdzekļi, kas tiek izmantoti aviācijas industrijas reklāmās, lai nodrošinātu mērķauditorijas pārliecināšanu. Lai īstenotu mērķi, darbā tika pielietota teroētiskās literatūras salīdzinošās analīdzes metode, kā arī diskursa analīze. Darba rezultāti parāda, ka reklāmas ir radošas un atmiņā paliekošas biežo reklāmas valodas līdzekļu, kā arī tēlainas valodas lietojuma dēļ. Lai gan vairākās no izvēlētajām reklāmām dažas rakstiskās daļas ir izlaistas, lielākoties reklāmu veidotāji aviācijas industrijā pieturas pie tās struktūras, ko piedāva reklamēšanas teorija.Atslēgvārdi: diskursa analīze, reklāma, pārliecinošas valodas līdzekļi, aviolīniju industrija",0
1680,Vācu aizguvumi latviešu valodā Georga Manceļa vārdnīcā “Lettus” (1638),"Šī bakalaura darba nosaukums ir „Vācu aizguvumi latviešu valodā Georga Manceļa vārdnīcā „Lettus“ (1638)“. Darba autore ir Santa Magone. Darba mērķis ir izpētīt vācu valodas ietekmi uz latviešu valodu un apzināt etimoloģijas nozīmi aizguvumu pētīšanā. Darba uzdevums ir noskaidrot, kādi latviešu valodas vārdi, kas atrodami Georga Manceļa vārdnīcā „Lettus“, ir tikuši aizgūti no vācu valodas, kāda ir to izcelsme un pēc kādiem principiem tie ir tikuši pielāgoti latviešu valodai. Pētījuma rezultātā tika noskaidrots, ka vārdnīcā atrodami diezgan daudz vārdi, kas aizgūti no vācu valodas, un lielākā daļa aizgūto vārdu cēlusies no viduslejasvācu valodas. Darbs sastāv no ievada, materiālu izstrādēm, noslēguma un izmantotās literatūras saraksta.Darba apjoms 41 lapa.",0
1681,"Pētījums par Dena Brauna romāna ""Da Vinči kods"" ārkārtējās popularitātes iemesliem","Šī darba temats ir pētījums par Dena Brauna romāna Da Vinči kods ārkārtējās popularitātes iemesliem. Darba mērķis ir meklēt iemeslus romāna fenomenālajai popularitātei, lai saprastu, kāpēc tieši šis romāns kļuva par pašu veiksmīgāko fikcijas darbu, kāds jebkad ir publicēts. Veicot šo pētniecisko darbu, es nonācu pie secinājumiem, ka ir trīs galvenie iemesli grāmatas panākumiem – tās saturs un žanri, kuri lietoti tās sarakstīšanai, grāmatas līdzība ar ceļojumu grāmatu un sabiedrisko attiecību instrumentu pielietojums pirms un pēc grāmatas izdošanas. Izdarītie secinājumi balstās uz manu romāna kritisko lasīšanu, teorētisko avotu par rakstīšanu, publicēšanu un sabiedriskajām attiecībām apskati, kā arī atsauksmju par grāmatu Da Vinči kods iegūšanu, iekļaujot Latvijas auditorijas aptauju.",0
1682,Teātra interaktīvā sadarbība ar publiku Latvijā 21. gs.,"Bakalaura darbā „Teātra interaktīvā sadarbība ar publiku Latvijā 21. gs.” ir teorētiski apskatīts un zinātniski analizēts teātra un publikas interaktīvās sadarbības principa izmantojums, tā formas, funkcijas un mērķi latviešu teātra izrādēs 21. gadsimtā. Darbā apskatīta publikas loma teātra praksē pasaules teātra vēstures kontekstā, skaidrojot, kādas ir tradicionālās teātra un publikas attiecības un kā tās līdz ar modernisma strāvojuma veidošanos 20. gadsimta laikā ir mainījušās un attīstījušās, pievēršoties futūristu, dadaistu mākslas koncepcijai un režisoru E. Piskatora, B. Brehta, A. Arto, J. Grotovska teorētiskajiem uzskatiem un teātra praksei. Tāpat arī skatīta publikas loma mūsdienās aktuālajā postdramatiskajā teātrī, kad par teātra uzdevumu kļuvis skatītāja un mākslinieka kvalitatīvi kopīgi pavadīts laiks. Atslēgvārdi: postdramatiskais teātris, dramatiskais teātris, publika, interaktīva sadarbība, komunikācija",0
1683,Padomju režīma ietekme uz iedzīvotāju etnisko struktūru Latvijā un Lietuvā,"Maģistra darba nosaukums ir „Padomju režīma ietekme uz iedzīvotāju etnisko struktūru Latvijā un Lietuvā”. Tādējādi, galvenais darba mērķis ir izpētīt Padomju režīma ietekmi uz iedzīvotāju etnisko struktūru Latvijā un Lietuvā, kā arī noteikt svarīgākas atšķirības starp šīm abām kaimiņvalstīm. Ļoti svarīgu lomu šajā darbā ieņem statistiskie dati, kuri apliecina, ka iedzīvotāju etniska struktūra patiešām stipri izmainījās Padomju režīma laikā. Uz šo datu pamata tiek noteiktas un analizētas atšķirības starp Latvijas un Lietuvas situācijām Padomju etniskās politikas īstenošanai. Tēmas aktualitāti apstiprina tas fakts, ka Padomju režīma laikā notikušas etniskas izmaiņas Latvijā un Lietuvā joprojām ietekmē šo valstu dzīvi dažādos aspektos.Atslēgas vārdi: Latvija, Lietuva, Padomju Savienība, Sovjetizācija, etniskā politika, etniskā struktūra",0
1684,Vārdu kārta somu un latviešu valodā,"Bakalaura darba mērķis ir izpētīt un izanalizēt galvenos vārdu kārtas principus somu un latviešu valodā, galveno uzmanību pievēršot atšķirīgajam. Izpētīt vārdu kārtu somu daiļliteratūrā, kā arī salīdzināt to ar tulkojumiem latviešu valodā.Darbs sastāv no divām daļām. Darba teorētiskajā daļā ir sistematizētas vārdu kārtas galvenās iezīmes somu un latviešu valodā un sniegts to apraksts. Aprakstīta vārdu kārta vispārīgi, somu un latviešu valodas klasifikācija, vārdu kārtas principi somu un latviešu valodā. Praktiskajā daļā lasītājs tiek iepazīstināts ar atšķirību piemēriem somu daiļliteratūrā un tās tulkojumos latviešu valodā. Praktiskajā daļā tika savākta un analizēta somu daiļliteratūra un tās tulkojumi latviešu valodā. Pētījumā tika izmantoti divi klasiskās un divi mūsdienu daiļliteratūras darbi, atrasti vārdu kārtas principu atšķirību piemēri un sadalīti pa grupām.",0
1685,Andreja Upīša komēdijas: žanriskā specifika un sievietes tēla tipoloģija,"Bakalaura darba „Andreja Upīša komēdijas: žanriskā specifika un sievietes tēla tipoloģija” mērķis ir izpētīt komēdijas žanra pazīmes un Andreja Upīša sociālās komēdijas žanrisko savdabību, kā arī sievietes tēla koncepciju un portretējuma veidošanas paņēmienus. Lai sasniegtu mērķi, tika apzināta teorētiskā literatūra par komēdijas žanra specifiku, padziļināti studēti darbi par Andreja Upīša sociālo komēdiju, izpētīti un analizēti sieviešu tēli, izveidota sieviešu tēlu tipoloģija, kā arī veikts šo tēlu savstarpējs salīdzinājums. Bakalaura darbā secināts, ka A. Upīša sociālajās komēdijās „Peldētāja Zuzanna” un „Kaijas lidojums” izmantotie sieviešu tēli ir iedalāmi trīs galvenajās grupās – noteicējas, aprēķinātājas un gaisa jaucējas.",0
1686,Mācību materiālu izveide angļu valodas studentiem ar mākslas un dizaina novirzienu,"Angļu valodas un profesionālās terminoloģijas zināšanas ir īpaši svarīgas māksliniekiem un dizaineriem, kuriem ir nepieciešams sadarboties ar starptautiskiem partneriem. Šī pētījuma mērķis ir situāciju analīzes metodē izveidot mācību materiālus, kas uzlabotu studentu zināšanas mākslas terminoloģijā un tās pielietošanā. Pētījuma datu iegūšanas instrumenti – anketas, novērošanas, intervijas, rezultātu un uzdevumu analīze atklāja, ka studenti ir apguvuši profesionālo terminoloģiju un ir spējīgi to pielietot dažādos mutiskos un rakstiskos uzdevumos. Tiek secināts, ka individuāli pielāgoti mācību materiāli no īpaši atlasītiem, autentiskiem avotiem attīsta studentu mākslas terminoloģijas izpratni un pielietošanas spējas.Atslēgvārdi: māksla un dizains, leksika, mācību materiālu izveide, profesionālā terminoloģija",0
1687,Apokalipses tematika amerikāņu un dāņu arthouse filmās – salīdzinošā analīze,"Apokalipses tematika rietumu kultūrās eksistē jau gadsimtiem ilgi. Apokalipses scenāriji tiek izspēlēti ne tikai izteikti pieprasītajās Holivudas katastrofu filmās, bet arī amerikāņu un eiropiešu arthouse kino. Šī pētījuma mērķis bija analizēt un salīdzināt apokalipses scenārijus Larsa fon Trīra Melanholijā un Džefa Nikolsa Patvērumā. Tika secināts, ka abās filmās ir aplūkotas ar postmoderno stāvokli saistītās grūtības, kā arī neskaidrība par tādiem jēdzieniem kā patiesība un normalitāte postmodernajā pasaulē. Melanholijā ir pausti drosmīgi apgalvojumi par cilvēces ļauno dabu, kurus papildina grandiozas apokalipses vīzijas. Savukārt, Patvērumā galvenais fokuss ir galvenā varoņa grūtības, kas ir saistītas ar ekonomiskajām un sociālajām problēmām Amerikā.",0
1688,"Heinriha Breloera ekranizācija Tomasa Manna romānam ""Budenbroki""","Diplomdarbā „Heinriha Breloera ekranizācija Tomasa Manna romānam „Budenbroki““ tiek aplūkota un analizēta Tomasa Manna romāna „Budenbroki“ līdz šim pēdējās un vērienīgākās ekranizācijas trīs nozīmīgākie aspekti literatūras adapcijā. Šī darba mērķis ir literārā darba pārnesuma izpēte kino žanra jomā. Darbs strukturēts trijās daļās.Pirmajā daļā ir apkopota teorētiskā informācija par literatūras ekranizāciju, ko sniedz gan literatūras, gan kino pētnieki. Tiek apskatīti jautājumi par literatūras ekranizācijas veidiem, problēmu kompleksiem un ekranizācijas atbilstību oriģinālajam romānam, kā arī tiek veikts neliels ieskats iepriekš veidotajās ekranizācijās Tomasa Manna romānam „Budenbroki“.Otrajā daļā tiek pievērsta uzmanība režisora Heinriha Breloera filmas tapšanas sagatavošanās darbiem. Īpaši tika pētītas intervijas, kuras snieguši gan filmas galveno lomu atveidotāji, gan filmas režisors, kā arī pārējie filmēšanas komandas dalībnieki, kuri veikuši nozīmīgu ieguldījumu filmas tapšanas procesā.Trešajā daļā tiek veikta Heinriha Breloera filmas „Budenbroki“ izvērsta analīze pēc trim aspektiem, pamatojoties uz filmas teorijas analīzes metodēm. Atslēgvārdi:  Literaturverfilmung, Treue, Adaption, Regie",0
1689,Sengrieķu filosofisko tekstu latviskošanas nostādnes: Platōna „Kratila” tulkojums,"Maģistra darbā aplūkotas tulkošanas pieejas un paņēmieni, kas izmantoti, tulkojot latviešu valodā Platōna sacerējumus no senhellēņu valodas. Darba izstrādātājs, pētot sacerējumus avotvalodā un to tulkojumus mērķvalodā, veic novērojumus par izmantotajiem valodiskajiem līdzekļiem jēdzienu pārnesē no senhellēņu valodas latviešu valodā, līdztekus izdarot vispārinājumus par tulkošanā pielietotajām nostādnēm. Ar apzīmējumu nostādne jāsaprot (apzināti) pielietotu (pamatotu) tulkošanas paņēmienu kopums, kas secīgi izmantoti, lai no senhellēņu valodas pārnestu latviešu valodā Platōna lietotos jēdzienus. Maģistra darba izstrādātājs līdz ar maģistra darba izveidi veicis Platōna darba „Kratils” tulkojumu latviešu valodā no senhellēņu valodas, pamatojot izmantotos paņēmienus, nonākot līdz senhellēņu filosofisko sacerējumu tulkošanas nostādnēm.Atslēgvārdi: Platōns, Kratils, tulkošana, pieeja, paņēmiens, nostādne.",0
1690,Mācību vārdnīcu lietojums rakstu valodas mācīšanas procesā,"Rakstīšana ir sarežģīts process, kurā ir jāpielieto dažādas valodas prasmes un kompetences. Mācību vārdnīcas ietver vairākus aspektus, kas var tikt izmantoti, lai uzlabotu studentu rakstīšanas prasmes dažādos rakstīšanas procesa posmos. Veiktā kvazi eksperimenta un aptaujas mērķis bija noskaidrot mācību vārdnīcu lietojuma efektivitāti rakstu valodas mācīšanas procesā. Testu un anketu rezultāti parādīja, ka grupas, kurām tika mācīts, kā lietot mācību vārdnīcas, pēctestā uzrādīja labākus rezultātus un uzskatīja, ka vārdnīcas ir noderīgas, turpretim grupa, kurai bija atļauts izmantot mācību vārdnīcas, bet kura netika apmācīta, rezultātus neuzlaboja. Tika secināts, ka efektīva mācību vārdnīcu pielietošana palīdzēja uzlabot studentu lingvistisko sniegumu rakstīšanas uzdevumos. Atslēgvārdi: mācību vārdnīcas, rakstu valodas mācīšana, rakstīšanas prasmes, lingvistiskā kompetence, rakstīšanas process, procesa-žanra metode.",0
1691,Baltijas valstu integrēšanās Frankofonijā,"Pētījums koncentrējas uz Baltijas valstu integrēšanos Frankofonijā. Tas pēta vēsturisko un pašreizējo situāciju virzītu uz šo valstu integrāciju Frankofonijā un pēta franču valodas izglītības attīstību Latvijā, Lietuvā un Igaunijā. Darbs parāda, ka Franču valodas mainīgā loma Baltijas valstīs ir atkarīga no vēsturiskajiem faktoriem (it īpaši Lietuvā), ekonomiskajiem, politiskajiem un kultūras faktoriem (Latvijā un Igaunijā). Atslēgvārdi : Baltijas valstis, Frankofonija, franču valoda, izglītība, vēsture, attīstība, pašreizējais stāvoklis",0
1692,Sveicināšanās kultūrtradīcijā,"Maģistra darba Sveicināšanās kultūrtradīcijā mērķis ir analizēt sveicināšanos kā parādību, kas raksturīga sabiedrībai ikvienā tās komunikāciju veidojošajā aspektā. Tas nozīmē, ka tiek analizēti gan vizuālie, gan verbālie materiāli.Interviju veidā tika apzināts sabiedrības viedoklis un noskaidrota sveicināšanās loma komunikācijā. Izmantojot salīdzinošo un kontekstuālo metodi, tika analizēti pētnieku viedokļi un folkloras materiāli. Kā galvenais uzdevums tika izvirzīts − salīdzināt pētnieku viedokļus, folkloras materiālus un respondentu uzskatus par sveicināšanos.Tiek secināts, ka sveicināšanās ir kultūrtradīcijas elements, kas tiek pausts valodā, folklorā, literatūrā, kino un mūsdienu sabiedrības komunikācijā.Atslēgvārdi: sveicināšanās, kultūrtradīcija, folklora, komunikācija, salīdzinošā metode.",0
1693,Igaunijas dziesmotās revolūcijas atspoguļojums dokumentālajā filmā un mācību grāmatā,"Bakalaura darba „Igaunijas dziesmotās revolūcijas atspoguļojums dokumentālajā filmā un mācību grāmatā” mērķis ir salīdzināt viena vēstures notikuma, Dziesmotās revolūcijas, atspoguļojumu divos dažāda veida avotos. Darbā tiek meklēta atbilde jautājumam, vai dokumentālā filma un mācību grāmata ir līdzvērtīgi avoti vēstures izzināšanai. Par vēsturisko notikumu ir izvēlēta Dziesmotā revolūcija Igaunijā (1987–1991); pētāmie objekti ir igauņu vēsturnieka Lauri Vahtres (Lauri Vahtre) vēstures mācību grāmata ”Eesti ajalugu gümnaasiumile” (Igaunijas vēsture ģimnāzijām, 2004) un amerikāņu režisoru Džeimsa Tastija (James Tusty) un Morīnas Kāstlas Tastijas (Maureen Castle Tusty) dokumentālā filma „Dziesmotā revolūcija” (The Singing Revolution, 2006). Darba uzdevumi ir izpētīt vēstures atspoguļošanas teorijas un metodes, kā arī, izmantojot diskursīvās analīzes metodi, atrast kopīgo un atšķirīgo izvēlētajos avotos. Darba gaitā tiek atklāts, ka kopīgu iezīmju ir vairāk nekā atšķirību, tomēr viennozīmīgas atbildes uz uzdoto jautājumu nav, jo pastāv vairāki salīdzinājuma līmeņi.",0
1694,Aleksandra Čaka lugas un to iestudējumi,"Bakalaura darbā ir teorētiski aplūkota un analizēta modernisma mākslinieciskā sistēma un tās pazīmes 20.gadsimta sākuma latviešu literatūrā un Aleksandra Čaka darbos. Darbā pētīta un analizēta Aleksandra Čaka saistība ar teātra mākslu un viņa sadarbība ar saviem līdzgaitniekiem – rakstnieku, arī tulkotāju Eriku Ādamsonu un rakstnieku Jūliju Vanagu. Izmantojot teorētisko literatūru analizētas Aleksandra Čaka lugu modernisma mākslinieciskās sistēmas pazīmes. Darbā analizēta Aleksandra Čaka daiļdarbu interpretācija Latvijas teātros. Darbā analizētas Aleksdandra Čaka lugas, to tapšanas apstākļi un šo lugu iestudējumi 20.gadsimta 30.gados un arī 20.gadsimta 90.gados neatkarību atguvušās Latvijas galvaspilsētas Rīgas teātros.",0
1695,Elektrības patērēšanas ikdienas prakses un to aritmijas privātajās mājsaimniecībās,"Elektrība ir tik netverama, nesaskatāma un virtuāla, un tajā pašā laikā tik materiāla un ļoti būtiska mūsdienu dzīves sastāvdaļa. Šajā darbā tā tiek pētīta ar mērķi izanalizēt ikdienas patēriņa piemērus, lai atklātu slēptās parādības, kuras šie gadījumi izkristalizē. Darbā tiek izmantotas - atkārtotas padziļinātas intervijas ar 11 informantiem, 2 fokusa grupas pa 7 cilvēkiem katrā, interneta forumu diskusiju par elektrību analīze, kā arī novērošana Latvijas mājsaimniecībā vienu pilnu dienu. Autors apspriež to, cik svarīgi ir petīt katra cilvēka ikdienu un viņa patēriņu, apgalvojot, ka ikdienas elektrības patērēšanas piemēri potenciāli atklāj cilvēka ritmu, ķermeniskas prakses, robežu konstruēšanu, marginālās prakses un, attiecīgi, varas attiecības starp patērētajiem, valsti un elektrības monopol piegādātāju.Atslēgvārdi: Ikdienas prakses, patērēšana, elektrība, mājsaimniecība, ritma analīze",0
1696,"Kultūras īpatnības , tulkojot Marka Adamsa grāmatu 'Turn Right at Machu Picchu'","Līdz ar pieaugošo literāro tekstu daudzumu, kas ienākuši no atšķirīgām kultūrvidēm un izceļas ar augsto sarežģītības līmenī leksikā, struktūrā un saturiskā ziņā, tulkotājiem nepieciešams uzlabot pieeju sarežģītu orģināltekstu tulkošanā, lai nodrošinātu augstas kvalitātes tulkojumus.Darba mērķis ir pētīt sarežģītu orģināltekstu tulkošanu un noteikt labāko pieeju un galvenos tulkošanu ietekmējošos faktorus. Analīzei tika izvēlēta Marka Adamsa grāmata Turn Right at Macchu Pichu, kurai tulkojumu nodrošināja pētījuma autore.Rezultāti rāda, ka galvenie tulkošanu ietekmējošie faktori ir darba pasūtītāja norādījumi, noteicošais tulkojuma teksta veids un mērķis. Darba autore secināja, ka sarežģītu orģināltekstu tulkošanā piemērotākā ir mērķorientētā pieeja tulkošanai un idiomātiskā tulkošanas metode.Atslēgvārdi: tulkošana, tekstu veidi, tulkošanas mērķis, specifiskai kultūrai piederoši vārdi, priekšzināšanas",0
1697,21. gs. latviešu emigrācijas tēlojums dzimumdiferences aspektā Viļa Lācīša romānā „Stroika ar skatu uz Londonu” un Andras Manfeldes romānā „Dzimtenīte”,"Emigrācija un došanās peļņā uz ārzemēm Latvijas iedzīvotāju vidū mūsdienās kļuvusi par aktuālu tēmu. Par emigrācijas tematiku centušies runāt arī Latvijas rakstnieki. Bakalaura darbā tiek pētīti divi latviešu 21. gadsimta ekonomiskās emigrācijas problēmjautājumu skaroši darbi – Andras Manfeldes „Dzimtenīte” un Viļa Lācīša „Stroika ar skatu uz Londonu”. Tajos novērojama krasi atšķirīga estētiskā pieeja emigrācijas un emigranta vietai sabiedrībā tēlojumam. Taču par spīti estētikai, kas romānus atšķir vienu no otra, tos vieno problemātika, kas kopīga emigrantiem, neskatoties uz to dzimumu, dzīves uzskatiem un izglītības līmeni.Iepriekšminētie fakti ļauj romānus pakļaut Latvijas literatūras kritikā līdz šim maz apskatītam fenomenam – dzimumdiferencei – un tās aspektu analīzei romānā. Bakalaura darbā dzimumdiferences aspekti tiek analizēti, izvērtējot abos iepriekšminētajos romānos izmantotos literatūras paņēmienus un vīrieša un sievietes viedokļu atšķirības un sakritības romānos apskatītās, identās tēmās.Atslēgas vārdi: dzimumdiference, postkoloniālisms, feminisma literatūras teorija, satīra",0
1698,"Sirds darbs: amatnieku izstrādājumos iedarinātais dzīvesveids, vērtības un autentiskums","Maģistra darbā atklāta amatniecības prakses kulturālo, sociālo un ekonomisko aspektu mijiedarbība, kas nosaka attiecības starp amatniecību kā dzīvesveidu un amatniecību kā ražošanas veidu peļņas gūšanai. Pētījuma diskutēts, vai un kā amatnieku izstrādājumi kļūst par precēm, pretstatot lietu komodifikācijas procesu amatnieku konstruētajām autentiskuma un sirds darba nozīmēm.Pētījuma mērķis: atklāt, kā amatnieki apvieno dzīvesveidu un prasmju autentiskuma saglabāšanu ar ienākumu gūšanu un kā šī mijiedarbība nosaka amatnieku izstrādājumiem piešķirto vērtību.Pētījuma rezultāti norāda, ka amatnieku attieksmi un stratēģijas attiecībā uz savu izstrādājumu novērtēšanu būtiski ietekmē tas, kā tiek konceptualizēts darbs un dzīvesveids un kā sociālās attiecības un morālās vērtības rada priekšnosacījumus citu vērtību un autentiskuma konstruēšanai.Atslēgas vārdi: amatniecība, darbs, dzīvesveids, vērtības, autentiskums",0
1699,Dažādu reliģiju duālā praktika un sinkrētisms. Katoļticība un Joruba,"Darba tēma ir dažādu reliģiju duālā praktika un un sinkrētisms starp kristietību un jorubu. Darba mērķis ir izanalizēt sinkrētismu starp šīm divām reliģijām un to duālo praktiku. Pētījuma jautājumi ir sekojoši: kas ir jorubas reliģija un kādas ir tās īpašības un ticības, kā kristietība ir ietekmējusi jorubas reliģiju, kāds ir jorubas un kristietības sinkrētisma process un kā jorubas simboli tiek izmantoti mākslā. Darba gaitā tika secināts, ka kristietībai ir bijusi liela ietekme uz jorubu, tā ir mainījusi daļu jorubas ideoloģijas un iezīmes; ka iemesls jorubas un kristietības sinkretizēšanai ir vergu ievešana Jaunajā pasaulē un obligāta kristietības piekopšana; jorubas dievības ir sinkretizētas ar kristietības svētajiem, savienojot to fiziskās ipašības, personība, spējas vai rīcību kādā no mītiem; jorubas simboli vēl joprojām tiek plaši izmantoti tādās mākslas nozarēs kā glezniecība, tēlniecība, mūzika un rotaslietu izgatavošana.",0
1700,Kikokušidžo: divkultūru bērni Japānā,"Pētījumā “Kikokušidžo: divkultūru bērni Japānā” tiek apskatīta kikokušidžo vēsture no 20. gadsimta 60. līdz 90. gadiem; problēmas, kas saistītas ar kikokušidžo integrāciju Japānas sabiedrībā; un ar kikokušidžo saistītās jaunākās tendences. Pētījumā tika secināts, ka no 60. līdz 90. gadiem kikokušidžo kā sociāla grupa piedzīvojusi būtiskas izmaiņas savā sabiedrības statusā – no problēmu bērniem kļūstot par sabiedrības jauno eliti. Šis laiks arī veicinājis to, ka Japānas sabiedrībā par kikokušidžo izveidojās un nostiprinājās stereotipisks uzskats, kas saglabājies līdz mūsdienām, liedzot kikokušidžo pilnībā iekļauties Japānas homogēnajā sabiedrībā. Kikokušidžo pētniecībā dominē trīs virzieni – pievēršanās problēmām, kas saistītas ar kikokušidžo izglītību; pievēršanās angļu valodas ietekmei uz kikokušidžo integrācijas procesu Japānas sabiedrībā; un pievēršanās kikokušidžo identitātei, kas veidojusies dažādu kultūru sajaukumā. Iepriekš veikto pētījumu rezultāti ir pretrunīgi, atspoguļojot dažādas un kontrastējošas kikokušidžo pieredzes. 21. gadsimtā vērojamās tendences liecina, ka kikokušidžo pamazām iekļaujas pārējā sabiedrībā, zaudējot īpašo statusu attieksmē, kādu Japānas sabiedrība izrāda jaunām, nozīmīgām sociālajām grupām.",0
1701,Dieva tēls Džulianas no Norvičas un Mārdžerijas Kempes darbos,"Bakalaura darbs ir veltīts viduslaiku sieviešu reliģiskās literatūras izpētei. Sievietēm viduslaiku Eiropā bija aizliegts paust savus reliģiskos uzskatus, taču zināma iespēja to darīt parādījās līdz ar misticisma kustības uzplaukumu. Darba mērķis bija analizēt Dieva tēlu divu viduslaiku mistiķu darbos – Džulianas no Norvičas darbā „Dievišķās mīlestības atklāsmes” un Mārdžerijas Kempes darbā „Mārdžerijas Kempes grāmata”. Pētījums tika balstīts uz aprakstošo, vēsturisko, biogrāfisko un salīdzinošo izpētes metodi. Darba gaitā tika secināts, ka Džuliana no Norvičas un Mārdžerija Kempe lieto vienādus pieredzes domēnus, lai raksturotu Dievu, taču šīs līdzības nenozīmē, ka abu mistiķu idejas par Dievu ir vienādas. Padziļinātas analīzes rezultātā tika secināts, ka Džuliana no Norvičas un Mārdžerija Kempe uztvēra Dievu atšķirīgi.",0
1702,„Mazais cilvēks” Aleksandra Čaka 30. gadu prozā,"Maģistra darbā „ „Mazais cilvēks” Aleksandra Čaka 30. gadu prozā” izpētīta „mazā cilvēka” tēla ģenēze A. Čaka daiļradē Eiropas un latviešu literatūras kontekstā. Maģistra darbā sniegts 20. gadsimta sākuma sabiedrisko un politisko notikumu ieskicējums Eiropā un Latvijā, kas kalpo kā būtisks fons tālāk aplūkotajos 20. gadsimta sākuma Eiropas un latviešu literatūras virzienos un iezīmēs,  kuri pakāpeniski atsedz ceļu līdz „mazā cilvēka” tēla atveidei  20. gadsimta sākuma literatūrā. Maģistra darbā sniegti „mazo cilvēku ” tēlu piemēri krievu un vācu literatūrā kā nozīmīgā latviešu literatūras ietekmes avotā. Maģistra darbā analizēts A. Čaka 30. gadu prozas „mazā cilvēka” sociālais statuss, psihes dīvainības, attiecības ar sabiedrību, vidi, ikdienu, darbu un iracionālo, kā arī sniegts ieskats likteņa ietekmei „mazā cilvēka” dzīvē. Maģistra darbā secināts, ka A. Čaka 30. gadu prozas „mazais cilvēks” ir cieši saistīts ar laikmetu, vidi un sabiedrību, kura bieži varonī veicina disharmoniju, pierādot viņa citādumu sociumā. Atslēgas vārdi: Aleksandrs Čaks, „mazais cilvēks”, stāsts, indivīds un vide, indivīds un sabiedrība, indivīds un liktenis.",0
1703,"Spānijas,Francijas un Latvijas stereotipizētā attēla kontrastīvā analīze starpkultūru komunikācijā","Šī darba galvenais mērķis bija izpētīt ar kontrastīvās analīzes palīdzību,kādi ir Spānijas,Francijas un Latvijas valstu stereotipizētie attēli,pēc tiešās un netiešās mijiedarbības ar iepriekš minēto valstu iedzīvotājiem starpkultūru komunikācijas procesa gaitā.Kā arī noteikt kādas ir būtiskākās izmaiņas pirms un pēc tiešās mijiedarbības ar šo valstu iedzīvotājiem.Pētījumā tika izmantoti teorētiskie materiāli: grāmatas, aptaujas, avīžrakstu un blogu ierakstu kontrastīvā analīze.Pavisam darbs ietver 4 nodaļas,12 apakšnodaļas,8 tabulas,6 shēmas,8 attēlus,3 grafikus,20 pielikumus.Latvijā šāda kontrastīvā Spānijas, Francijas un Latvijas stereotipizēto attēlu analīze un šo valstu iedzīvotāju, savstarpējā tiešā vai netiešā mijiedarbība nav pētīta.Atslēgvārdi:Starpkultūru komunikācija,Stereotipizētais attēls,Spānija, Francija,Latvija,mijiedarbība",0
1704,Barkavas izloksnes apraksts,"Bakalaura darbā „Barkavas izloksnes apraksts” pētīta mūsdienu Barkavas pagasta izloksne, tā pieder augšzemnieku dziļajām nesēliskajām izloksnēm. Darba mērķis ir sniegt raksturīgāko mūsdienu Barkavas izloksnes fonētikas, vārddarināšanas, morfoloģijas, leksikas un sintakses parādību aprakstu salīdzinājumā ar Jāņa Cerika pētījumu “Barkavas pagasta izloksne” (1933) un citiem Barkavas izloksnes vākumiem, kā arī latviešu literāro valodu. Izloksnes materiāli iegūti laikā no 2012. g. ziemas līdz 2014. g. pavasarim. Izmantoti arī 2011. g. LU un DU dialektoloģijas ekspedīciju materiāli. Informanti ir dzimti barkavieši, kas ikdienā runā izloksnē. Tekstu ieraksti atšifrēti fonētiskajā transkripcijā. Apraksts veidots latviešu dialektoloģijai tradicionālajā sistēmā.Atslēgvārdi: Barkava, augšzemnieku dialekts, izloksne, apraksts, dialektoloģija.",0
1705,Seksualitātes motīvs Ilzes Jansones daiļradē,"Latviešu prozā ir atrodami daiļdarbi, kuros aplūkota netradicionāla seksuālā orientācija, tomēr var secināt, ka autori nepievērš uzmanību geju un lesbiešu problemātikai dominējošās heteroseksualitātes kontekstā, kas ļauj apgalvot, ka netradicionāli orientēti tēli kalpo par ornamentālām teksta konstrukcijām.Darba mērķis ir secināt to, vai autore Ilze Jansone savā daiļradē ir pievērsusies geju un lesbiešu identitātes apzināšanās procesam gan dominējošās heteroseksualitātes kontekstā, gan arī korelācijā ar sabiedrību un varu.Darba uzdevumi: analizēt seksualitātes modeļus Ilzes Jansones daiļradē, balstoties dzimtes studijās un zilo teorijā; izpētīt, kādi faktori ir ietekmējuši sabiedrības nosodošo attieksmi pret „netradicionāli” orientētiem cilvēkiem; pamatojoties dzimtes studijās, skatīt dzimtes kategoriju Ilzes Jansones daiļradē; apkopot seksualitātes konstruēšanas paņēmienus.Lai gan Ilze Jansone savā daiļradē aplūkojusi geju un lesbiešu identitātes apzināšanās procesu korelācijā ar sabiedrību un varu, var secināt, ka atspoguļojums ir vērtējams kā fragmentārs skatījums uz atsevišķām norisēm, ar kurām saskaras netradicionāli orientēti cilvēki.Atslēgas vārdi: seksualitātes variācijas, seksualitāte, dzimtes studijas, zilo teorija, dzimums, dzimte.",0
1706,Skolēnu kļūdu analīze 12. klases angļu valodas mutvārdu eksāmenā,"Šis bakaulaura darbs ir veltīts 12.klašu skolēnu angļu valodas eksāmena mutvārdu daļas kļūdu analīzei. Darba mērķis ir, noklausoties šī eksāmena audioierakstus, identificēt kļūdas un veikt to analīzi. Pētījuma mērķa sasniegšanai autore pielieto gadījuma izpētes  metodi. Autore secina, ka 12.klašu skolēnu noslēguma eksāmenā ir daudz elementāru gramatikas un izrunas kļūdu, kā arī nopietnas leksikas un diskursa kļūdas. Šo kļūdu galvenais iemesls ir studenta dzimtās valodas ietekme, kā arī nepietiekamas zināšanas un sagatavošanās eksāmenam.Šī darba secinājumi var tikt vērtēti kā svarīgi faktori angļu valodas apguvē un  skolēnu sagatavošanā centralizētajam eksāmenam angļu valodā. Atslēgvārdi: mutvārdu eksāmens, kļūdu analīze, kļūdu klasifikācija, gramatikas, leksikas, izrunas un diskursa kļūdas.",0
1707,Prozodijas loma runu veidošanā,"Bakalaura darbā aplūkota runas prozodijas loma runu veidošanā. Šī darba mērķis bija izzināt prozodijas elementu lietojumu pārliecinošā publiskā runā. Pētījumā tika aplūkota teorētiskā literatūra par runas žanru, pārliecinošai runai raksturīgajiem elementiem un runas prozodiju. Tika izvēlēta un analizēta viena publiskā runa, atklājot prozodijas elementu klātbūtni un nozīmi, kā arī to ietekmi uz runas pārliecinošo raksturu. Pētījuma rezultātā tika konstatēts, ka orators izvēlētajā runā prasmīgi pielietojis tembra variācijas, dažāda garuma pauzes un dinamisku tempu; runā novērojams zemu krītošo un zemu augošo toņu pārsvars. Runas analīzes rezultātā tika izdarīti šādi secinājumi: prozodijas elementu pielietojums runas veidošanā pastiprina runas pārliecinošo efektu un veicina auditorijas interesi. Šī darba mērķauditorija ir cilvēki, kas interesējas par pārliecinošas runas veidošanu un ietekmi uz auditoriju.Atslēgvārdi: prozodija, publiskā runa, pārliecinoša runa, prozodijas elementi, intonācija, uzsvars, tembrs",0
1708,"Eshatoloģiskā mīta transformācija G. Zotova darbos: „Apokalipsis Welcome”, „Apokalipsis Welcome: Pastarā tiesa 3D” .","Dyachenko DianaEshatoloģijas mīta transformācija G.A. Zotovas darbos: „Apokalipsis Welcome” un „Apokalipsis Welcome: Pastarā tiesa 3D”: bakalaura darbs. – Rīga, 2014 –. 45 lpp.Šis bakalaura darbs ir veltīts eshatoloģijas mīta transformācijai G.A. Zotovas darbos: „Apokalipsis Welcome” un „Apokalipsis Welcome: Pastarā tiesa 3D”. Darba mērķis ir noteikt galvenās eshatologiska mītā tēlu un motīvu transformāciju romānos „Apokalipsis Welcome” un „Apokalipsis Welcome: Pastarā tiesa 3D”. Darbs sastāv no divām daļām. Teorētiskajā daļā tiek apskatītа mīta  funkcionēšana mūsdienigā kulturā, kā arī eshatoloģijas mīta būtiba, struktūra un aktualitāte. Рētījuma рraktiskajā daļā autors sniedz detalizētu analīzi par eshatoloģijas mīta tēlu un motīvu tarnsformācijas veidiem.Šis pētījums var būt noderīgs filologiem, kuri nodarbojas ar eshatoloģijas mīta transformācijas pētīšanu, kā arī visām citām ieinteresētajām pusēm.ATSLĒGVĀRDItransformācija, eshatoloģiskais mīts, G.A. Zotov",0
1709,"Ekvivalences pamata kategorijas , tulkojot specializētos tekstus ar angļu-latviešu un latviešu-angļu tulkojumu piemēriem","Maģistra darbs ar nosaukumu „Ekvivalences pamata kategorijas, tulkojot specializētos tekstus, ar angļu-latviešu un latviešu-angļu tulkojumu piemēriem” ir veltīts dabiskās un virzītās, kā arī formālās un dinamiskās ekvivalences jēdzienu pētījumam. Darba teorētiskajā daļā tiek iztirzāta leksiski-sintaktisko valodas elementu ekvivalences jēdziena izcelsme un attīstība, tā pašreizējais stāvoklis un dažādu pētnieku tā redzējums. tāpat tiek izvērtētas ekvivalences jēdziena pamata kategorijas – dabiskā un virzītā ekvivalence, un virzītās ekvivalences pamata tipi – formālā un dinamiskā ekvivalence. Praktiskajā daļā tiek analizēta to piemēru izlase, kas atspoguļo katras ekvivalences kategorijas vai tipa noteiktas īpašības. Darbs sagatavots angļu valodā un sastāv no ievada, trim teorētiskām un vienas praktiskās daļas, secinājumu daļas, tēžu daļas un viena pielikuma.",0
1710,"Zinaīdas Hippiusas ""Dzīvās sejas"" ka literārs portrets .","Darbs veltīts literārā portreta žanra pētīšanai un tā īpašību apzināšanai, balstoties uz Zinaīdas Hippiusas krājuma ""Dzīvās sejas"" materiāla. Lai sasniegtu uzstādītos mērķus, darba autors veica esošo literatūrzinātnisko darbu izpēti, kas veltīti literārā portreta definīcijas, ģenēzes un tipoloģijas problēmai.Darbs sastāv no divām daļām. Pirmajā nodaļā apskatīti galvenie teorētiskie jautājumi, kas nepieciešami tālākai materiāla teksta izpētei. Otrajā nodaļā tiek veikta tieša Zinaīdas Hippiusas literāro portretu analīze, kuras gaitā tiek atrasti mākslinieciskie līdzekļi, ar kuru palīdzību tiek veidots portretējamais tēls, kā arī tiek apskatītas autora personības veidošanas formas tekstā.",0
1711,"Latvijas un Krievijas masu informācijas līdzekļu virsrakstu pragmātika, semantika un stilistika.","Šīs pētījums ir veltīts interneta ziņu portālos pieejamo publicistisko rakstu virsrakstu pragmatisko un stilistisko īpatnību izpētei. Pētījuma mērķis ir atklāt valodas un stilistiskos instrumentus, kas veicina virsrakstu pragmatisko uzstādījumu realizāciju. Analizējot virsrakstu bloku, autors īpašu uzmanību veltīja valodas dominantes atklāšanai un izcelšanai virsrakstos iekļautajos izteikumos.Darbs ir sadalīts trīs daļās. Pirmajā daļā ir izklāstīti galvenie teorijas jautājumi, otrajā un trešajā daļā – saskaņā ar izvirzīto mērķi tiek atklātas un parādītas valodas dominantes virsrakstos, kā arī noteiktas valodniecisko un stilistisko līdzekļu pragmatiskās funkcijas. Darbs ir ieteicams filoloģijas studentiem, žurnālistiem, kā arī plašam cilvēku lokam, kuri interesējas par mūsdienu publicistiskā stila tendencēm un pragmatiskajām īpatnībām.",0
1712,Nacionālās valsts neizveidošanas iemesli Irākā britu mandāta laikā,"Maģistra darba tēma ir „Nacionālās valsts neizveidošanās iemesli Irākā britu mandāta laikā”. Darba uzdevums ir aplūkot vēsturisko kontekstu, kādā radusies Irākas valsts, kā arī dažādos politiskos un ekonomiskos procesus, kuri bija iemesls tam, ka Irākā netika izveidota nacionāla valsts. Pēdējo desmit gadu laikā Irākai pievērsta pastiprināta uzmanība gan no starptautisko mediju, gan no pētnieku un politiķu puses. Irāka ir viena no lielākajām pasaules naftas ražotājām un eksportētājām, kā arī ģeostratēģiski svarīga valsts, kura atrodas Tuvo Austrumu reģiona pašā centrā. Līdz ar to, Irākas valsts iekšējā stabilitāte ir ne tikai pasaules ekonomikas interesēs, bet arī ir nozīmīga stabilitātes uzturēšanai visā Tuvu Austrumu reģionā.  Maģistra darbs sastāv no trim daļām. Pirmā daļā ir veltīta svarīgāko terminu un teorijas skaidrojumam, kas ir pamatā izpratnei par nāciju, nacionālismu, arābu nacionālas identitātes īpatnībām un politiskās leģitimitātes avotiem arābu valstīs. Otrajā daļā apskatīta 19. gadsimta Irākas Osmaņu impērijas sabiedrība, kā arī tās iekšējie un ārējie politiskie un ekonomiskie procesi, kuri noteica Irākas teritorijas nākotnes attīstības scenāriju. Trešajā daļā ir aplūkoti galvenie iekšpolitiskie procesi Irākā no  1917. gada līdz 1932. gadam.",0
1713,Leksiskie un sintaktiskie atkārtojumi biznesa runā,"Mūsdienās publiskās runas prasmes, kā arī zināšanas par runas ētiku ir nozīmīgas biznesa veidošanā un karjeras attīstībā. Pētījuma mērķis ir izpētīt leksisko un sintaktisko atkārtojumu lietojumu biznesa runās. Šajā bakalaura darbā ir izmantotas trīs pētījuma metodes, no kurām pirmā ir salīdzinošā teorētisko materiālu analīze, kas attiecas uz tematu. Empīriskajā pētījuma daļā tika veikta leksisko un sintaktisko atkārtojumu biežuma analīze un teksta analīze. Pēc datu biežuma analīzes rezultātiem tika secināts, ka visbiežāk izmantotais leksisko atkārtojumu veids ir vienkāršais atkārtojums, un visbiežāk izmantotais sintaktisko atkārtojumu veids ir anafora. Visbiežākās atkārtojumu funkcijas atlasītajās biznesa runās ir radīt uzsvaru, kā arī nodrošināt kohēziju un koherenci. Atslēgas vārdi: atkārtojums, leksiskais atkārtojums, sintaktiskais atkārtojums, biznesa runa, biežuma analīze, teksta analīze ",0
1714,Literāro tekstu transformācijas īpatnības Andreja Tarkovska ekranizācijās.,"Darbs ir veltīts V.Bogomolova ""Ivans"", S.Ļema ""Solaris"" un brāļu Strugacku ""Pikniks ceļa nomalē"" literāro darbu transformāciju īpatnību izpēti A.Tarkosvka ekranizācijās. Autors izmeklē pamatprincipus režisora transformācijas stratēģijā balstoties uz  kontekstuāliem, arhitekstuāliem un imanentiem metodiem.Darbu veido trīs sadaļas. Pirmā sadaļā tiek izskatītas galvenās problēmas saistītas ar ekranizāciju. Otrā pievērš uzmanību A.Tarkovska kino metodei gan pēc paša režisora uzskatiem, gan pēc kritiķu perpektīvas. Trešo sadaļu veido literāro darbu un ekranizāciju analīze.Darbs var ieinteresēt filologus, kino kritiķus un ekspertus, ka arī visus lasītājus, kurus interesē dotā tēma.",0
1715,"Odesas toposs Īzaka Bābela ""Odesas stāstos”.","Šī pētījuma tēma ir „Odesas toposs Ī. Bābela „Odesas stāstos””. Pētījums sastāv no ievada, četrām nodaļām, noslēguma un bibliogrāfijas.Ievadā tiek noteikta pētījuma aktualitāte, mērķis un uzdevumi.Pirmajā nodaļā tiek analizēta Ī.Bābela daiļrade 20. gs. kontekstā, rakstnieka daiļdarbu rakstīšanas stils.Otrajā nodaļā tiek analizēti zinātniskie darbi, kas veltīti mākslinieciskās literārās telpas un hronotopa pētīšanai.Tiek analizēti viedokļi par tādiem jēdzieniem kā toposs un lokuss.Trešajā nodaļā tiek analizēti zinātniskie darbi, kas veltīti stāstījuma žanra, cikla un ciklizācijas jēdziena jautājumiem.Ceturtajā nodaļā iekļauts tiešs pētījums, kurā autors pierāda, ka „Odesas stāsti” ir autora cikls. Pētījumā autors pievērš īpašu uzmanību stāstu varoņu leksikai, kā arī ebreju kultūrvēsturiskajai ārpuskonteksta rindai.Noslēgumā apkopoti veiktā pētījuma rezultāti, tiek noteikts pētījuma uzdevuma izpildes līmenis.",0
1716,Konceptuālo metaforu lietojums olimpisko spēļu reklāmās,"Metaforas ir strauji augoša valodas daļa. Mūsdienās cilvēki saskaras ar ievērojamu metaforu un reklāmu daudzumu, kā rezultātā arī ar metaforām reklāmās. Bakalaura darba mērķis ir salīdzināt konceptuālo metaforu avotu domēnus četru pēdējo Olimpisko spēļu – Pekinā, Vankūverā, Londonā un Sočos – divdesmit reklāmās. Pētījumā tika pielietotas kvalitatīvās pētījuma metodes – literatūras analīze un diskursa analīze. Pētījuma rezultātā secināts, ka svarīgākie iemesli, kādēļ reklāmās izmantotas metaforas ar konkrētu avotu domēnu, ir emocionālā pievilcība un pārspīlējumi, sporta leksikas izmantošana, reklamētā prece vai pakalpojums. Analizētajās reklāmās metaforas galvenokārt tika izmantotas, lai bagātinātu valodu, uzrunātu un piesaistītu uzmanību. Metaforu avota domēns ļoti maz vai tik pat kā nemaz nebija saistītas ar Olimpisko spēļu veidu, organizētājvalsti, tās kultūras īpatnībām un reklāmas veidotājiem.Atslēgvārdi: metafora, konceptuālā metafora, avota domēns, Olimpiskās spēles, reklāmas",0
1717,Metafora romiešu mīlas elēģijā,"Maģistra darba ""Metafora romiešu mīlas elēģijā"" mērķis ir noskaidrot metaforas funkcionāli stilistisko nozīmi Ovidija un Propercija elēģijās salīdzinošā aspektā. Darbā tiek pētītas trīs metaforu grupas, kas tā iedalītas pēc to tematiskā satura: militārā, uguns un dabas metafora. Metafora atklājas visefektīgāk, ja tiek sastatīti un pētīti kopā abu autoru teksti, tādējādi ir redzama Ovidija māksla parodēt, kā arī tas, ka Ovidijam metafora funkcionē kā humoristisks situāciju un emocijas raksturojošs palīglīdzeklis. Savukārt Propercija elēģijās metafora funkcionē kā dziļu un noturīgu emociju intensitātes izteicēja. Funkcijas ir nosakāmas vien kontekstā.Metaforu var raksturot ne vien kā rotājošu elementu, bet tā palīdz arī domasskaidrošanā, kā arī noskaľas radīšanā, teksta vizualizācijas procesā, atstājot vietu lasītāja iztēlei un interpretācijai.Atslēgvārdi: mīlas elēģija, Propercijs, Ovidijs, metafora, funkcijas, emocijas.-",0
1718,Ķermeņa kods Veras Polozkovas un Katarinas Sultanovas dzejā.,"Jablokova ValērijaĶermeņa kods Veras Polozkovas un Katarīnas Sultanovas dzejā: bakalaura darbs.- Rīga, 2014.- 49 lpp.Bakalaura darbs ir veltīts ķermeņa kodu salīdzinošai analīzei Veras Polozkovas un Katarīnas Sultanovas dzejā. Darbs ir divās daļās – pirmajā tiek aplūkota kultūras koda izpratne un tā daudzveidība: somatiskie/ķermeņa kodi atsevišķās vienībās. Otrajā daļā tiek aplūkotas ķermeņa kodu vienības Veras Polozkovas un Katarīnas Sultanovas dzejā un tiek veikta salīdzinošā analīze.Pētījums varētu būt interesants filologiem, kultūras speciālistiem, psihologiem, kuri interesējas par somatisko/ ķermeņa kodu attīstības tendencēm .-",0
1719,Paralingvistisko elementu loma biznesa prezentācijās,"Biznesa prezentācijas ir lielisks veids lai tirgū ieviestu jaunus produktus. Prezentācijās saturam, stilam un runātājam jābūt labi sagatavotam. Šī darba mērķis bija analizēt divas profesionāli veiktas biznesa prezentācijas un trīs bakalaura studentu grupu prezentācijas no paralingivstiskā aspekta: balss īpašības, intonāciju, pauzes, klusumu, kā arī vispārējo prezentāciju kvalitāti. Šajā darbā kā pētījuma metode tika izmantota gadījuma izpēte. Praktiskā ierakstu analīze parāsīja paralingvistikas nozīmi biznesa prezentācijās. Bakalaura darbā arī doti padomi, kā izlabot iesācēju prezentācijas prasmes.Atslēgas vārdi: paralingvistika, pauzes, klusuma aizpildītāji, biznesa prezentācijas",0
1720,Runāšanas prasmju attīstīšanas kursa izveide vidēja līmeņa studentiem,"Bakalaura darbs pēta uz televīzijas seriāla balstītu runāšanas kursa izveidi un realizēšanu vidēja līmeņa studentiem (B1 līmenis) Pētījuma mērķis bija izveidot un realizēt kursu vidēja līmeņa studentiem ar televīzijas seriālu izmantošanu, lai uzlabotu  runāšanas prasmes.Teorētiskajā daļā autors apskatīja runāšanas prasmju jēdzienu un pasniegšanas iespējas, autentisko filmu un televīzijas seriālu izmantošanu angļu valodas pasniegšanā, kā arī kursa izveidi.Darba praktiskajā daļā atspoguļots gadījuma pētījums, kas sastāvēja no valodu skolas studentu vidū veiktajām aptaujām, izstrādāta mini-kursa pārbaudīšanas praksē, klases novērojumi. Pētījuma rezultāti pierādīja televīzijas seriālu kā pamatmateriālu izmantošanas efektivitāti intensīvas angļu valodas apmācības procesā, kad tiek trēnētas runāšanas prasmes. Pētījuma secinājumi var būt noderīgi pasniedzējiem, kas ir ieinteresēti runāšanas prasmju uzlabošanā saviem studentiem, izmantojot autentiskus videomateriālus.",0
1721,Runas žanra “preses paziņojums”  īstenošanas specifika dažādās saziņas vietnēs.,"Bakalaura darbs ir veltīts runas žanra “preses paziņojums” īstenošanas specifikai mūsdienu drukātajos un elektroniskajos plašsaziņas līdzekļos. Pamatojoties uz vadošiem Latvijas drukātajiem izdevumiem  un Interneta portāliem ir veikta analīze un atlasīti preses paziņojumi lai veiktu lingvistisko izpēti balstoties uz šī runas žanra īstenošanas specifikas.Paveikta darba rezultāts ļāva autoram uz atlasīta materiāla bāzes noteikt preses paziņojuma sastāvdaļas. Īpaša uzmanība darbā veltīta preses paziņojuma uzbūves analīzei un ietekmei uz auditoriju.Darbs ir sadalīts divās daļās. Pirmā daļā pasniegts teorētiskais materiāls, kurš nepieciešams, pētījumu veikšanai, otrā daļā salīdzināta un apskatīta preses paziņojumu realizācijas specifika Interneta portālos un drukātajos plašsaziņas līdzekļos, to realizācijas atšķirības, uzbūve un ietekme uz auditoriju.Pētījums ir aktuāls filologiem, zinātniekiem, valodniekiem, un citiem ieinteresētiem par šo jautājumu lasītājiem.",0
1722,Kodu maiņa rakstiskā saziņā,"Darbā tika pētīta kodu maiņa rakstiskā saziņā. Analīzei tika izvēlēts spāņu kulinārijas blogs, jo tas ietver daudzus kodu maiņas piemērus starp angļu, spāņu, kā arī franču un katalāņu valodām. Galvenā uzmanība teorētiskajā daļā tika pievērsta kodu maiņas tipiem, iemesliem un stratēģijām. Elena Gluth (2008) un Janet Holmss (2001) (2008) ietvari tika izvēlēti pētījumam.Darbā ir divas empīriskās nodaļas. Pirmā empīriskā nodaļā tika apspriests noteiktu tipu, iemeslu un stratēģiju biežums. Otrā empīriskā nodaļa ir veltīta kodu maiņas gadījumu analīzei. Pirmā nodaļa ir izveidota ar kvantitatīvu pētījumu palīdzību un otrā nodaļa ar kvalitatīvu pētījumu palīdzību. Kvantitatīva analīze liecina, ka visbiežāk tika izmantots iekšēja-teikuma tips un visbiežāk kodu maiņa ir izmantota ‘lai signalizētu runātāja etnisko identitāti un parādītu saistību starp dalībniekiem’. Kvalitatīva analīze liecina, ka daži gadījumi var tikt interpretēti dažādos veidos, tāpēc katrs piemērs ir jāizskata atsevišķi",0
1723,Adaptētās literatūras lietojums angļu valodas zināšanu līmeņa paaugstināšanai,"Šī darba mērķis ir izpētīt un noteikt adaptētas literatūras pašreizējo statusu kā angļu valodas mācīšanas materiālu vidusskolā, un sniegt ieteikumus studentiem, kuri izmanto adaptēto literatūru savā mācīšanās procesā. Pirmajā daļā tiek izvērtēta lasīšana angļu valodas kā svešvalodas stundās. Pēc tam darbā tiek sniegta adaptētās literatūras teorētiskā daļa. Darba centrālajā daļā tiek detalizēti vērtēta analīze sešām adaptētām grāmatām dažādiem valodas prasmes līmeņiem, kas tiek salīdzinātas vārdu krājuma, gramatikas un sintakses aspektā. Darba praktiskā daļa iepazīstina ar divām aptaujām, kuras tika paredzētas vidusskolas skolēniem un skolotājiem, lai noskaidrotu viņu atteiksmi pret adaptētās literatūras izmantošanu. Secinājumos tika sniegta analīze par savāktajiem datiem, saskaņā ar kuriem hipotēze tika pierādīta.Šo darbu var piedāvāt visiem studentiem, kuri māca angļu valodu kā svešvalodu un tādējādi veicot nelielu ieguldījumu svešvālodu mācīšanas/mācīšanās procesā.",0
1724,Angļu valoda kā Lingua Franca biznesa komunikācijā,"Šo bakalaura tēžu tēma ir ""Angļu valoda kā lingua franca biznesa komunikācijā"". Termins ""Angļu valoda kā lingua franca tiek lietots kad tiek minēta komunikācija angļu valodā starp cilvēkiem kuri runā atšķirīgās primārajās valodās. Patlaban angļu valoda ir lingua franca biznesa komunikācijā.Šo bakalaura tēžu mērķis ir noskaidrot kurā biznesa komunikācijas veidā - biznesa vēstulēs vai biznesa e-pastos biežāk atrodamas angļu valodas kā lingua franca pazīmes.Lai sasniegtu vēlamo rezultātu, tika pielietotas 2 pētījuma metodes: sekundārā pētniecība, kura tika pielietota teorētiskajā daļā, un salīdzinošā analīze, kura tika pielietota praktiskajā daļā.Pētījuma rezultāti liecina, ka angļu valodas kā lingua franca pazīmes ir biežāk atrodamas biznesa e-pastos. Pētījuma mērķis tika sasniegts, un hipotēze tika apstiprināta.",0
1725,F.Dostojevska ''Idiots'' mūsdienu rimeikos.,"Bakalaura darbā tiek pētīti rimeiku tipoloģija, intertekstualitātes jēdziens, un F.M. Dostojevska romāna “Idiots” varoņu raksturi. Darbs ir sadalīts divas daļās – pirmajā daļā tiek izskatīta rimeika tipoloģija, ka arī interteksta un intertekstualitātes jēdziens. Otrajā daļā tiek izskatīti romāna galveno varoņu tēli. Ir ietvērta arī salīdzinoša F.M. Dostojevska “Idiots”, romāna un F.Mihailova “Idiots” un I.Ohlobistina “Daun Haus” rimeiku analīze. Pētijums var būt noderīgs filologiem, kulturologiem, režisieriem, scenāristiem, žurnālistiem, un pārējiem lasītājiem, kam ir interese par mūsdienu literatūru.ATSLĒGVĀRDIRimeiks, teksts, romāns, Dostojevskis, Fjodors Mihailovs, Ivans Ohlobistins, ""Idiots"".",0
1727,Vu un šamanisko elementu loma Šan dinastijas (ap 1600.-1046.g. p.m.ē.) reliģiskajā sistēmā,"Maģistra darbs “Vu un šamanisko elementu loma Šan dinastijas (ap 1600.–1046. g. p.m.ē.) reliģiskajā sistēmā” ir veltīts Šan dinastijas vu, viņu rituāliem un nozīmei Šan dinastijas laikā. Vu ir ķīniešu valodas termins, kas zinātniskajā literatūrā parasti tiek tulkots kā “šamanis”, kaut arī pētnieku starpā vienprātības šajā jautājumā nav. Šī darba mērķis, pirmkārt, ir noskaidrot, kas ir šamanisms un kādas ir tā klasiskās formas pamatpazīmes, un, otrkārt, izprast Šan dinastijas reliģiskās sistēmas specifiku un lomu, kāda šajā sistēmā ir vu. Savukārt trešajā darba daļā autors cenšas pieradīt, ka Šan dinastijas reliģisko sistēmu nevar nosaukt par viennozīmīgi šamanisku, kaut gan Šan laikmeta kultūrā atsevišķi šamanisma elementi neapšaubāmi pastāvēja. Atslēgvārdi: vu, “vuisms”, šamanisms, Sibīrijas šamaņi, vidutāji starp cilvēkiem un gariem, Šan dinastijas reliģiskā sistēma.",0
1728,Gabriela Garsijas Markesa dzīve un daiļrade. Romāna „Pulkvedim neviens neraksta” tulkojuma salīdzinošā analīze,"Bakalaura darbā “Gabriela Garsijas Markesa dzīve un daiļrade. Romāna “Pulkvedim neviens neraksta” tulkojuma salīdzinošā analīze” tika veikta oriģinālvalodas un tā tulkojuma salīdzinošā analīze, aplūkojot, interpretējot un paskaidrojot tulkotāja, Voldemāra Meļinovska, izvēlētās valodas lietojumu un tā risinājumus mērķvalodā.  Pētījuma laikā tika secināts, ka, lai tulkotājs spētu tulkot no oriģinālvalodas uz latviešu valodu līdzvērtīgā un pietiekami augstā līmenī, viņam ir jābūt labām dzimtās valodas zināšanām, jāpārzin daiļliteratūras valoda un tulkošanas metodes. Atslēgvārdi: valoda, maģiskais reālisms, daiļliteratūras tulkošana, romāns, izpausme.",0
1729,Idiomu tulkošanas stratēģijas,"Idiomas ir kultūru raksturojošas parādības, kas grezno valodu. Tās tiek bieži lietotas ne tikai mutvārdu runā, bet arī rakstos, piemēram, romānos. Tiem ir jābūt ar personīgu skatījumu uz dzīvi, ar dabisku izteiksmes veidu un, galvenais, tiem jāspēj pārliecināt lasītāju par savu patiesumu un īstumu, bet, lai tas izdotos, tiek izmantoti stilistiski tonēti vārdi un tēlainie izteiksmes līdzekļi. Tādējādi idiomas ir ne tikai valodu apguvēju, bet arī tulkotāju redzeslokā. Dotā pētījuma mērķis bija veikt salīdzinošu diskursa analīzi P.G. Vudhauza romānu Labs i’, Džīvs! un  Drošu dūšu, Džīvs! angliskajām un latviskajām versijām, lai identificētu idiomas, izpētītu to tulkošanas stratēģijas un izmēģinātu Rāmju teorijas piemērotību. Tika izmantotas teorētiskas un empīriskas pētījuma metodes. Tika analizēta literatūra gan par tulkošanas teorijām, gan par idiomu definēšanu un klasificēšanu, gan arī par  tulkošanas problēmām un stratēģijām, kas kopā deva teorētisko pamatu empīriskajam pētījumam. Identificētās idiomas tika grupētas pēc stratēģijām, kas izmantotas to tulkošanā, un dažas tika detalizētāk analizētas, izmantojot Rāmju teoriju. Tika atklāts, ka par spīti dažiem Rāmju teorijas trūkumiem, tās ieguldījums idiomu tulkošanā ir vērā ņemams un to vajadzētu attīstīt tālāk. Tātad, tika secināts, ka Rāmju teoriju vajadzētu izstrādāt sīkāk, lai to padarītu ērtāku idiomu tulkošanai. Atslēgas vārdi: tulkojuma līdzvērtība, tulkošanas teorija, Freimu teorija, idiomu definīcija, idiomu pazīmes, identifikācijas problēmas, tulkošanas stratēģijas.",0
1730,Laodzi filozofijas interpretācija Haņ Feidzi grāmatas „ Dzjie Lao” un „ Ju Lao” nodaļās,"Haņ Fei bija ievērojams likuma skolas pārstāvis, kurš spēja apkopot likuma skolas pārstāvju atziņas un izveidot savu mācību par valsts pārvaldi, ar ko likuma skolas sasniedza jaunu attīstības pakāpi. Haņ Fei izveidoja savu mācību ne tikai pamatojoties uz likuma skolu pārstāvju atziņām (Šan Jan, Šeņ Buhai, Šeņ Dao), bet arī izmantoja un analizēja konfuciānisma, moisma, dialektiķu un daoisma filozofiskās nostādnes. Līdz mūsdienām ir nonāca Haņ Fei traktāts „Haņ Feidzi”, kur var iepazīties ar Haņ Fei valsts pārvaldes teoriju.Maģistra darba tēma ir „Laodzi filozofijas interpretācija Haņ Feidzi grāmatas „Dzjie Lao” un „Ju Lao” nodaļās”. Maģistra darbs atspoguļos kāda veidā Haņ Fei pielietoja Laodzi izteicienus no traktāta „Dao de dzjin”. Bez tam svarīga pētījuma daļa tiks veltīta arī Haņ Fei personības izpētei, tiks arī skaidrota viņa saistība ar daoismu. Jau senas Ķīnas pirmais vēsturnieks Sima Cjieņ savā darbā „Vēstures pieraksti” atzīmēja, ka Haņ Fei savā mācībā balstījās uz Huan-Lao tradīcijas pamatprincipiem, kas bija agrīna daoisma novirziens, kā arī „Vēstures pierakstos” Haņ Fei un Laodzi biogrāfijas uzrakstītas vienā esejā.Rietumu valodās ir sastopami tikai nedaudzi „Dzjie Lao” un Ju Lao” nodaļu tulkojumi, tādēļ to tulkojums latviešu valodā, kas veido šī darba pamatu, padara tēmu aktuālu no akadēmiska viedokļa. Katra nodaļa tiks apskatīta, uzsverot esenciālos jautājumus, ko Haņ Fei vēlējās panākt izmantojot Laodzi izteicienus un kā viņš interpretēja Laodzi idejas.",0
1731,Kormaka Makārteja „Kur sirmgalvjiem nav vietas” - naratīva elementi filmā un romānā,"Šis maģistra darbs, ""Kormaka Makārteja „Kur sirmgalvjiem nav vietas "" – naratīva elementi filmā un romānā"" ir koncentrēts uz filmas adaptācijas „Kur sirmgalvjiem nav vietas"" naratīva un Kormaka Makārtija literarārā pirmavota teksta ar tādu pašu nosaukumu literārā naratīva salīdzinājumu. Darba mērķis ir atainot abu tekstu līdzības un atšķirības un pierādīt, ka filma ievērojami atšķiras ar izdomu un stāstījuma veidu. Teorētiskajā daļā ir sniegts izskaidrojums tādiem konceptiem, kā naratīvs, laiks un telpa, Bahtina hronotops, naratīva perspektīva, fokalizācija un vesterna žanrs, kas ir svarīgi elementi filmas un literārā teksta naratīvu attiecību izpētē. Darba rezultāts apstiprina maģistra darba hipotēzi un pierāda, ka filmas naratīvs ievērojami atšķiras ar izdomu un stāstījuma veidu, kas arī spēlē svarīgu lomu abu stāstu varoņu likteņos. Atslēgvārdi: naratīvs, laiks un telpa, Bakhtina hronotops, vesterna žanrs",0
1732,Htoniskā pasaule A. Brigaderes dramaturģijā,"Maģistra darbs pievēršas dažādiem htoniskās poētikas elementiem Annas Brigaderes dramaturģijā. Tajā liela nozīme ir latviešu folkloras motīviem, kas bieži tiek brīvi modificēti. Tāpat A. Brigaderes dramaturģijā būtiska nozīme ir problēmām, kas saistītas ar sievietes vietu sabiedrībā. Risinot šīs problēmas, A. Brigadere izmanto folkloras tēlus, atklādama sievietes misiju. Tā tiek rādīta caur kontrastiem starp polarizētiem sieviešu tēliem, kuri kopumā veido nojēgumu par Lielās Pirmmātes duālo (t.i., vienlaikus radošo un ārdošo) dabu. Maģistra darbā htoniskā pasaule tiek aplūkota saistībā ar sievietes tēlu un attiecībām starp femīno un maskulīno lauku. AtslēgvārdiHtonisks, femīnais, maskulīnais, mitoloģija, Lielā Pirmmāte, iniciācija, dramaturģija, Anna Brigadere",0
1733,Mednieku stāsti mūsdienu folkloras aspektā,"Mednieku stāsti mūsdienu folkloras aspektā. Latvijas Universitātes Humanitāro zinātņu fakultātes Baltu filoloģijas 3.kursa studentes Ievas Ervaldes bakalaura darbs. Darba vadītāja – profesore Janīna Kursīte – Pakule.Šis bakalaura darbs veidots balstoties uz mednieku stāstu krājuma „Mednieku stāsti un anekdotes. Barons Minhauzens un citi stāstnieki.”. Bakalaura darba mērķis ir analizēt stāstus pēc mūsdienu naratīvu pētniecības metodēm, apzināt medniekus kā sociālu grupu. Darbs sadalīts 3 nodaļās – pirmajā aplūko medniekus kā sociālo grupu, otrajā tiek analizēti stāsti pēc to tematikas, trešajā aplūkota stāstu struktūra un forma.Atslēgvārdi: mednieki, medības, stāsti, mūsdienu folklora.",0
1734,Vienradža tēls P. Bīgla darbā „Pēdējais vienradzis”,"Pītera Bīgla grāmata “Pēdējais vienradzis” tika publicēta 1968. gadā. Šis pētījums, ‘Vienradža tēls P. Bīgla darbā “Pēdējais vienradzis”’, ir veltīts grāmatas tēlu un varoņu analīzei no dažādām perspektīvām, lai atklātu sīkāku informāciju, kas veicinātu dziļāko teksta izpratni. Šajā analīzē tika izmantotas sekojošās metodes: izpētīt pieejamo teorētisko materiālu, kas attiecas uz pētījuma priekšmetu, izanalizēt, salīdzināt un apvienot teorijas, izveidot sistēmu, saskaņā ar kuru var to priekšmetu pētīt, un izanalizēt pētījuma priekšmetu atbilstoši izstrādātajai sistēmai. Kloda Levī-Strosa “Strukturālajā antropoloģijā” izklāstītās struktūras palīdz sistematizēt turpmāko pētījumu, apvienojot strukturālisma metodes ar vēsturiskiem un mitoloģiskiem faktiem, kā arī ar citu pieeju, kas balstās uz Džozefa Kempbela grāmatas “Varonis ar tūkstoš sejām” (1973). Šo pieeju kombinācija ļauj ilustrēt galvenā varoņa piedzīvojuma nozīmīgākos elementus ar diagrammām, kā arī iztēlot pašu varoni un pārējos personāžus struktūru formā. Veicot šo pētījumu tika pierādīts, ka sistēmu, ko izstrādāja saskaņā ar varoņa piedzīvojuma aprakstu Džozefa Kempbela grāmatā, var izteikt diagrammu formā, iesaistot struktūras, aprakstītas “Strukturālajā antropoloģijā”, un pēc tam izdarīt to pašu ar Pītera Bīgla grāmatā aprakstīto varoņa piedzīvojumu. Turklāt šī metode palīdzēja atšifrēt grāmatā izmantoto tēlu nozīmi, kā arī saprast, ka Pītera Bīgla grāmatā galvenā varoņa transformācijas struktūra galvenokārt atbilst modernā varoņu piedzīvojuma struktūrai Kempbela grāmatā. Ir, protams, daži interesanti izņēmumi, kuri tiks apspriesti tālāk. Atslēgas vārdi: koncentriskā/diametrālā binārā struktūra, apļveida/diametrālā trīskārtējā struktūra, metamorfoze, vecāku tēli, robežas šķērsojums, mūsdienu sabiedrība",0
1735,"Avīze ,,Russkij Vestnik” („Krievu Vēstnesis”) 1856. gadā.","Žurnāls ,,Russkij Vestnik” („Krievu Vēstnesis”) 1856. gadā: bakalaura darbs. – Rīga, 2013. - 51 lpp.Dotais pētījums ir veltīts M.Katkova žurnāla ""Russkij vestľik"" izpētei viľa izdošanas pirmajā gadā.Darbā tiek izskatīti pamata etapi Katkova uzskatu veidošanā, kuri turpmāk tika atspoguļoti viľa izdevnieciskā un redaktoriskā darbībā. Sevišķa uzmanība ir veltīta faktoriem, kuri veicināja viľa personības veidošanu uz vēsturiska laikmeta fona. Pētijuma gaitā ir noskaidrotas idejiskās un estētiskās Katkova pozicijas 1856.gadā.Pētijumam tika izmantots žurnāls ""Russkij vestľik"" par 1856.gadu.Darbs var būt noderīgs pētniekiem, kuri nodarbojas ar līdzīgām zinātniskām problēmām.",0
1736,“Latviešu vēsture” – identitāti veidojošais jaunlatviešu vēstures koncepts,"Savas tautas vēstures interpretācija ir viena no svarīgākajām latviešu identitātes sastāvdaļām. Vēl mūsdienās latviešu vēstures apziņu zināmā mērā veido tie priekšstati, arī mīti, kurus izveidoja jaunlatvieši 19. gadsimta otrajā pusē. Šajā darbā ir mēģināts aplūkot šīs ”latviešu vēstures”, kā to nosauca jaunlatvieši, sākumu, tās radīšanas procesu. Atmetot laika gaitā pieņemto tradicionālo skatījumu uz latviešu vēsturi, kas vēl joprojām ir pakļauts ideoloģijai (piem., mīts par 700 gadu verdzību), šeit tiek analizēti jaunlatviešu raksti, viņu ideoloģija un lielā ietekme uz latviešu historiogrāfiju. Galvenais uzsvars te likts uz 18. – 19. gs. mijas Baltijas apgaismības laikmeta vēstures skatījumu un neizdzēšamo Garlība Merķeļa lomu latviešu identitātes veidošanā. Lai demonstrētu ”latviešu vēstures” radītāja Krišjāņa Valdemāra kontrolējošo un ideoloģizējošo ietekmi uz vēlāko latviešu vēstures izpratni, šajā darbā tiek apskatīti divi raksturojoši piemēri: Livonijas hroniku latviskā tulkojuma ideoloģiskā instrumentalizācija un pirmā latviešu vēsturnieka Jāņa Krodznieka darbības sākums, kas abi rāda ideoloģijas ietekmi uz latviešu vēstures zinātni.",0
1737,"Slenga lietojums žurnāla ""Cosmopolitan"" izdevumā","Maģistra darba mērķis ir izpētīt pieejamo teorētisko materiālu par tulkošanas metodēm, slengu un publicistikas stilu kā vienu no valodas funkcionālajiem stiliem, kur slengs tiek izmantots arvien biežāk. Pētījums tiek balstīts uz autores akadēmiskās tulkošanas prakses laikā apkopotajiem slenga piemēriem sieviešu žurnālā ""Cosmopolitan"". Šajā darbā tiek sniegtas vispārīgas definīcijas par to, kas ir slengs, kā arī ieskats par slenga raksturīgākajām pazīmēm un tā lietojumu publicistikas valodā. Maģistra darba izstrādē tika izmantota deskriptīvā un analītiskā metode, Izmantojot šīs metodes pētījuma praktiskajā daļā, darba autore secināja, ka tulkojot slenga piemērus no avotvalodas (angļu valodas) mērķvalodā (latviešu valodā), piemēri zaudē savu nozīmi, kā arī stilistisko ekspresiju, tāpēc ir iespējams secināt, ka latviešu valodā nav iespējams tieši pārtulkot minētos slenga piemērus, saglabājot oriģinālvalodā iekļauto domu.",0
1738,Verbālo  un neverbālo informācijas prezentācijas veidu funkcija  mūsdienu intervijas žanrā.,"Dotais darbs ir veltīts verbālo  un neverbālo informācijas prezentācijas veidu atspoguļojumam žurnālistikā, bet konkrēti - mūsdienīgas intervijas žanrā . Pirmajā nodaļā ir atklāti teorētiski pamajautājumi: lingvistikais un psiholingvistiskais komunikācijas aspekts, uz kuriem balstās intervija. Tālāk ir parādīta komunikācijas sadalīšana divās daļās: verbālu un neverbālu, kā arī ir aplūkoti komunikacijas veidu izpausmes  līdzekļi un atklāts intervijas jēdziens un uztaisīta intervijas  klasifikācija, kas noderēs  darbā turpinājumā. Kopsummā pirmā nodaļa ved  mūs pie tiešās darba problēmas izskatīšanas - verbālas un neverbālas komunikācijas izpausmēm mūsdienоgos masu informacijas lidzeklos, kas ir  parādītas ar pārskatāmo piemēru palīdzību, kā arī  pie atšķirīgu intervijas veidu apskata dotajā aspektā. Pētījums var ieinteresēt filologus un psihologus, kuri nodarbojas ar lingvistikas problēmām masu informācijas līdzekļu jomā un plaso lasitaju loku,kurus interese efektiva komunikacija.",0
1739,Daudzveidīgās spējas un kooperatīvā macīšanās angļu valodas stundās,"Diplomdarba pētījumā autore koncentrējas uz daudzveidīgo spēju un kooperatīvās mācīšanās iekļaušanu angļu valodas stundās. Autore ir izvēlējusies diplomdarba tēmu ņemot vērā tās aktualitāti mūsdienās, kā arī lai paplašinātu savas zināšanas par daudzveidīgajām spējām un kooperatīvo mācīšanos. Pētījuma galvenais mērķis ir apskatīt kā daudzveidīgās spējas un kooperatīvā mācīšanās tiek iesaistīta angļu valodas stundās. Diplomdarbs sastāv no divām daļām – teorētiskās un praktiskās daļas. Teorētiskajā daļā tiek aplūkota daudzveidīgo spēju detalizēta analīze un kooperatīvās mācīšanās pārskats. Praktiskā daļa ietver gadījuma pētījuma analīzi, kas ir veikta Babītes vidusskolas 9. klasē. Pētījuma autore apstiprina, ka saskaņā ar gadījuma pētījuma analīzi, daudzveidīgo spēju un kooperatīvās mācīšanās iekļaušana angļu valodas stundās darbojas efektīvi. Šo pētījumu var izmantot angļu valodas stundās kā noderīgu materiālu angļu valodas apguvē grupu darbā.",0
1740,Komisms Jāņa Ezeriņa prozā,"Bakalaura darbs izstrādāts par tēmu “Komisms Jāņa Ezeriņa prozā” un skata komisma realizāciju Jāņa Ezeriņa prozas darbos. Darba mērķis – noteikt un sistematizēt komisma tipu izmantojumu J. Ezeriņa prozā. Mērķa sasniegšanai izvirzīti četri uzdevumi – izpētīt J. Ezeriņa prozu; izpētīt komisma teoriju un secināt, kādi komisma tipi izmantoti J. Ezeriņa prozā; izpētīt ironijas, satīras, groteskas un asprātības teorētiskās pamatnostādnes; noteikt raksturīgākās iezīmes ironijas, satīras, groteskas un asprātības izmantojumā J. Ezeriņa prozā.Bakalaura darbā secināts, ka J. Ezeriņa prozā izmantoti četri komisma tipi – ironija, satīra, groteska un asprātība. Kā vienojošo iezīmi komisma izmantojumam J. Ezeriņa prozā var minēt pretreakciju.Atslēgas vārdi: Jānis Ezeriņš,  komisms, ironija, satīra, groteska, asprātība",0
1741,Kļūdu labošana un valodas  apguve privātnodarbībās un mācību grupā,"Maģistra darba tēma – “Kļūdu labošana un valodas apguve privātnodarbībās un mācību grupā”. Pētījuma mērķis ir pētīt angļu darbības vārdu runas kļūdu labošanas atšķirības privātnodarbībās un mācību grupā, kā arī analizēt situācijas, kur kļūdu labošana palīdz valodas apguvē. Pētījuma izmantotās metodes ir kļūdu analīze, audio-ieraksts, transkripcija un saziņas analīze nodarbībā. Pētījuma rezultāti parādīja, ka privātnodarbībās pasniedzēja izmantoja efektīvākas kļūdu labošanas stratēģijas nekā mācību grupā, arī situācijas, kurās kļūdu labošana palīdzēja valodas apguvē, bija biežākas privātnodarbībās nekā mācību grupā. Pētījuma secinājumi ir šādi: angļu valodas kā svešvalodas mācīšana privātnodarbībās pieļauj tādu kļūdu labošanas stratēģiju un saziņas situāciju izvēli, kas palīdz valodas apguvē vairāk nekā mācīšana grupā. Atslēgvārdi: kļūdu labošana, kļūdu labošanas stratēģijas, valodas apguve, privātnodarbības, mācību grupa.",0
1742,Organizētās noziedzības grupējumu Jakudza ietekme uz Japānas sabiedrību 20. un 21. gadsimtā,"Bakalaura darba nosaukums ir ""Organizētās noziedzības grupējumu jakudza ietekme uz Japānas sabiedrību 20. un 21. gadsimtā"". Darbā tiek apskatīta Japānas organizēto noziedzības sindikātu jakudza vēsturiskā attīstība, to ietekme uz Japānas sabiedrību dažādos laika periodos. Padziļināti tiek apskatīta jakudzas un likumdevēju, un likumsargu savstarpējā mijiedarbība, jakudzas atšķirības no pārejas pasaules organizētajiem noziedzības grupējumiem, un kādu lomu tās dalība Japānas netipiski zemajā noziedzības līmenī. Japānas jakudza ir labi zināms simbols ārpus Japānas, taču tas ir arī ļoti bieži pārprasts Rietumu kultūrā, kā tas arī ir ar daudzām citām Austrumu lietām.  Darba apjoms ir 54 lapas un iekļauj divas pamatdaļas, pielikumus, secinājumus un literatūras sarakstu. Japāņu vārdiem un terminiem ir izmantota oficiāla transkripcija latviešu-japāņu valodai ar pievienotiem hieroglifiem.",0
1743,Amatiergrupu instrumentālā muzicēšana tradīcijas un inovācijas kontekstā Latgalē 21. gs.,"Bakalaura darbs ""Amatiergrupu instrumentālā muzicēšana tradīcijas un inovācijas kontekstā Latgalē 21. gs."" izstrādāts uz salīdzinošās bāzes pamata. Pētījumi par tradicionālajām instrumentālajām grupām Latvijā ir veikti, bet maz petīta ir mūsdienu situācija. Darba mērķis ir ir pētīt un analizēt instrumentālo muzicēšanu amatiergrupās, pamatojoties uz iepriekšējiem pētījumiem par instrumentālās muzicēšanas tradīciju 20. gadsimtā. Kā svarīgakā metode datu ievākšanā tika izmantota lauka pētījuma metode – anketēšana un intervēšana. Tika izstrādāts praktisks pētījums par mūsdienu amatiergrupu instrumentālo muzicēšanu Latgalē.Atslēgasvārdi: tradicionālā mūzika, Latgale, anketēšana, mūsdienas, amatiergrupa, instrumentalā muzicēšana.",0
1744,Īpatnējā leksika Kārļa Janševska daiļradē,"Bakalaura darbā analizēta rakstnieka Kārļa Janševska daiļradē izmantotā leksika,  kurzemnieku raksturīgās valodas īpatnības un Kurzemei raksturīgā leksika. Darbs balstīts uz Kārļa Janševska romāniem „Hercogs un Kursas meitene”, „Krustnešu gūstekne”, „Sv. Māras baznīcas cēlāji”, „Laimes bērns”. Ietverta informācija par rakstnieka Kārļa Janševska biogrāfiju un literāro darbību. Pielikumos ir ilustrēti un alfabēta secībā sakārtoti īpatnējo leksikas slāņu piemēri, kurzemnieku raksturīgie valodas un leksikas piemēri.  Darba mērķis: raksturot Kārļa Janševska daiļrades leksiku, īpašu nozīmi piešķirot kurzemniekiem raksturīgai leksikai no Kārļa Janševska romāniem „Hercogs un Kursas meitene”, „Krustnešu gūstekne”, „Sv. Māras baznīcas cēlāji”, „Laimes bērns”.Atslēgvārdi: Kārlis Janševskis, kurzemnieki, īpatnējā leksika, Kurzeme, daiļrade",0
1745,Pieturas zīmju lietojums saīsinājumos britu un amerikāņu laikrakstos,"Bakalaura darba tēma ir „Pieturas zīmju lietojums saīsinājumos britu un amerikāņu laikrakstos”. Pētījuma mērķis ir noteikt punktu lietojuma iespējamos variantus latīņu saīsinājumos britu un amerikāņu laikrakstos. Darbā tika veiktas abreviatūras teoriju izpēte, kā arī laikrakstu tekstu diskursa analīze. Turklāt, tika izveidots un analizēts elektronisks marķētu piemēru korpuss. Praktiskā pētījuma rezultāti ir parādījuši, ka katrā no trim britu un trim amerikāņu laikrakstiem konstatēts abu interpunkcijas variantu lietojums (ar punktu un bez punkta) vienā vai otrā latiņu saīsinājumā. Iegūtie dati ļauj secināt, ka punktu lietojuma variācijas latiņu saīsinājumos pastāv gan britu, gan amerikāņu laikrakstos.",0
1746,Runas intonācija latviešu valodas jautājuma teikumos,"Maģistra darbs „ Runas intonācija latviešu valodas jautājuma teikumos”.Darbā analizēta runas intonācija latviešu valodas jautājuma teikumos. Pētījuma materiāls ir spontāna vai daļēji spontāna sarunvaloda, kas salīdzināta ar lasītiem teikumiem. Analīzes laikā iegūtie dati salīdzināti ar agrākos pētījumos iegūtiem datiem.Maģistra darbam ir trīs daļas. Pirmajā daļā apskatīta teorija par teikumiem un jautājuma teikumiem. Otrajā apzināti līdzšinējie pētījumi par runas intonāciju latviešu valodā un apkopota teorija par runas intonāciju. Šajā daļā uzskaitīti arī runas intonācijas aprakstīšanas un apzīmēšanas veidi gan latviešu, gan citu valstu pētnieku darbos. Trešajā daļā analizēta jautājuma teikumu runas intonācija, izdarīti secinājumi par iegūtajiem rezultātiem.Atslēgas vārdi: jautājuma teikums, runas intonācija, sarunvaloda, spontāna runa",0
1747,Ar kultūru saistītu vārdu tulkošana Nikolasa Sparksa memuārā ‘Trīs nedēļas ar manu brāli’,"Šī bakalaura tēmas izvēli noteica turpmāku pētījumu arvien augošais pieprasījums dokumentālās literatūras tulkošanā. Pētījuma mērķis bija izanalizēt īpašu vārdu klases, kas visbiežāk izraisa problēmas tulkotājiem, un atrast visefektīvākās tulkošanas stratēģijas uz krievu mērķvalodu.  Darba teorētiskā daļa kalpo par pamatu empīriskajam pētījumam. Tā apskata teorētiskos avotus tulkošanas studijās, un īpaši ar kultūru saistītu vārdu - īpašvārdu un realia - tulkošanā. Praktiskā daļa sastāv no atlasītu vārdu faktiskās analīzes un piedāvātām tulkošanas metodēm.  Pētījuma rezultāti var papildināt jau esošas zināšanas ar kultūru saistītu vārdu tulkošanā dokumentālās literatūras tekstos.Atslēgvārdi: tulkošana, īpašvārdi, realia, dokumentālā literatūra, kultūra",0
1748,Nenoteiktība Henrija Džeimsa novelē „Skrūves pagrieziens” un Sāras Votersas romānā „Mazais svešinieks”,"Jūlijas Davidovičas maģistra darbs dod vispārēju ieskatu nenoteiktībā stāstījumā, kā arī analizē nenoteiktības elementus Henrija Džeimsa novelē „Skrūves pagrieziens” un Sāras Votersas romānā „Mazais svešinieks.” Maģistra darba mērķis ir parādīt, kā nenoteiktība funkcionē literārajā darbā. Pētījums parāda, ka abi autori ar iepriekšēju nodomu radīja literārus darbus ar nenotiektības elementiem, kā arī analizē veidu, kādā tas bija sasniegts. Pētījums atklāj, ka lasītāji piedalās literārā darba nozīmes veidošanā, kā arī dod plašu ieskatu par literārā darba interpretāciju.",0
1749,Attieksmes marķējums Dž. K. Roulingas romānā ”The Casual Vacancy”,"Šis pētnieciskais darbs aplūko attieksmes marķējumu Dž.K.Roulingas romānā “The Casual Vacancy”. Tēma tika izvēlēta, jo izpratne par attieksmes marķējumu, ko Dž.K.Roulinga izmanto romānā “The Casual Vacancy” sniedz ieskatu Roulingas attieksmē attiecībā uz tēliem un notikumiem, kā arī tēlu attieksmē citam pret citu. Pielietotās attieksmes izpratne liek lasītājam uzdot jautājumus par sociālajām, politikas un ekonomiskajām sabiedrības problēmām. Darbā tika pielietotas kvalitatīvā un kvantitatīvā pētniecības metode.Analizējot iegūtos rezultātus, tika veikti secinājumi, ka Dž.K.Roulinga izmanto attieksmes marķējumu romānā “The Casual Vacancy”, ar mērķi atklāt tēlu attieksmi vienam pret otru, taču Roulinga pati neiesaistās tēlu novērtēšanā, tādejādi atstājot novērtēšanas faktoru lasītājam. Atslēgas vārdi: attieksme, attieksmes marķējums, piedāvātais saturs, novērtējums, perspektīva",0
1750,Problēmas tulkojot fantāzijas literatūru,"Šī bakalaura darba mērķis ir veikt salīdzinošo analīzi lai noskaidrotu kā tiek risinātas ar fantāzijas žanra saistītās tulkošanas problēmas. Līdz ar literāri izteiksmīgo tekstu tulkošanu parādās daudz dažādas tulkošanas problēmas, bet šajā pētījumā tika izvirzītas trīs nozīmīgākās problēmas, kas tika apskatītas – īpašvārdu un autora izdomāto jēdzienu tulkošana, mākslinieciskās izteiksmes līdzekļu tulkošana un mākslinieciskās valodas tulkošana.Šajā pētījumā tika apskatīts Dž. R. R. Tolkīna darbs ”Gredzenu Pavēlnieks” un K. Paolīnī darbs ”Eragons”Galvenā pētījuma metode, kas tika pielietota darbā bija korpusa analīze.Darba hipotēze tika pierādīta daļēji – īpašvārdu un mākslinieciskās valodas tulkošana ir uzskatāma par ievērojamu problēmu.Atlēgas vārdi:Tolkīns, Paolīnī, īpašvārdi, tulkšana, Gredzenu Pavēlnieks, Eragons",0
1751,Komiskā poētika Friča Bārdas daiļradē,"Bakalaura darbs izstrādāts par tēmu „Komiskā poētika Friča Bārdas daiļradē”. Darbā apkopoti teorētiski atzinumi par komiskā estētikas kategoriju, ironiju, asprātību un humoru.Bakalaura darba mērķis ir izpētīt, kā Friča Bārdas teorētiskos rakstos un dzejā izpaužas humors, ironija un asprātība. Mērķa sasniegšanai izvirzīti trīs uzdevumi - apgūt teorētisko materiālu par komiskā teoriju; izpētīt un raksturot, kā F.Bārdas dzejā, teorētiskos rakstos un vēstulēs izpaužas humors, ironija un asprātība; sistematizēt komisma īpatnības, kvantitāti un situatīvo izmantojumu F. Bārdas daiļradē.Darbs strukturēts trīs nodaļās ar deviņām apakšnodaļām.Atslēgas vārdi: komiskais, ironija, humors, asprātība, Fricis Bārda",0
1752,"Angļu vietas prievārdu semantiskās , sintaktiskās un lietojuma īpašības","Bakalaura darbs aplūko angļu vietas prievārdu semantiskās, sintaktiskās un lietojuma īpašības kopumā, kā arī īpaši pēta angļu vietas prievārdus in, on un at. Tiek uzskatīts ka šie prievārdi ir savstarpēji aizstājami un ka to nozīme var būt metaforiski paplašināta laika un abstraktajos konceptuālajos līmeņos. Dotā darba mērķis ir pievērsties angļu vietas prievārdu in, on un at savstarpējās aizstājamības jautājumam angļu valodā. Lai īstenotu darba mērķi darba autors pēta kritērijus, kuri nosaka iepriekšminēto prievārdu lietojumu vietas, laika un abstraktajos izteicienos, un, rezultātā, cenšas noskaidrot, vai viena prievārda aizstājums ar citu prievārdu ietekmē vietas, laika un abstraktā izteiciena nozīmi. Atsaucoties uz dažādām aprakstošām gramatikām un to illustrētiem piemēriem, darba autors nonāk pie secinājuma ka process, kura laikā viens prievārds tiek aizstāts ar otru, ir komkleksa parādība, un var ietekmēt vietas, laika vai abstraktā izteiciena nozīmi.",0
1753,Somu esīva un translatīva locījumu predikatīvie apstākļi un to atbilsme krievu valodā,"Dotais zinātniskais darbs ir veltīts somu valodas gramatikas jēdzienam predikatiiviadverbiaali ‘predikatīvais apstāklis’, ko veido esīva un translatīva locījumu formas, un tā iespējamām atbilstībām krievu valodā. Darbā ir apkopotā teorētiskā informācija par minēto locījumu predikatiiviadverbiaali, tā nozīmēm un lietošanu. Tam seko somu valodas mācību grāmatu u.c. ar doto tēmu saistītu avotu pārskats ar mērķi noteikt iespējamas krievu valodas formas un konstrukcijas, kas atveidotu esīva un translatīva locījuma predikatīvo apstākli. Atsevišķā nodaļa ir veltīta instrumentāļa locījumam kā visbiežāk minētajai predikatiiviadverbiaali atbilsmei. Praktiskā daļā tiek analizēts somu oriģinālliteratūras teksta tulkojums krievu valodā (no predikatiiviadverbiaali atveidošanas skatupunkta). Darba svarīgākas atziņas ir izklāstītas secinājumos.",0
1754,Runāšanas prasmju attīstīšana vidusskolā,"Šajā zinātniskajā darbā tiek pētīti skolnieku runas un komunikācijas iemaņu attīstības līdzekļi. Teorētiskajā daļā tiek aplūkota runas loma un mērķi svešvalodu apmācības procesā, un runas procesi, kā arī tiek izskatīta sarežģītības problēma attiecīgo materiālu izvēlē runas un komunikācijas attīstības nodarbībām. Šī zinātniskā darba mērķis ir pierādīt, ka ir svarīgi un lietderīgi izmantot dažādus papildmateriālus kā atbalsta vielu galvenajām kursa mācību grāmatām. Tas apvieno teoriju ar praksi, apmeklējot un novērojot komunikāciju stundas, kā arī analizējot sarunu veidošanas aktivitātes un uzdevumus. Izdarīto secinājumu pamatā ir etnogrāfija, kuras laikā tika izmantota klases novērošana un anketu analīze kā datu savākšanas līdzekļi. Iegūtā informācija norāda uz to, ka runas un komunikācijas attīstības iemaņas var veicināt, ļaujot skolniekiem izpildīt dažādus radošus uzdevumus. Šī pētījuma rezultātus un secinājumus var izmantot angļu valodas apmācības stundu laikā, lai apmācības/mācīšanās procesu padarītu efektīvāku.         Atslēgvārdi: runāšanas prasmes, mācekļi, motivācija, skolotāja loma, runašanas aktivitāte",0
1755,"Viltusdraugi latviešu, angļu un franču valodā","Bakalaura darbs Viltus draugi latviešu, angļu un franču valodā ir pētījums par vārdiem, kam minētajās trijās valodās ir līdzīgas formas, bet nozīmes atšķiras. Šādi vārdi var radīt nopietnas problēmas tulkotājiem vai valodas apguvējiem, ja zināšanas par vārdu nozīmēm un to atšķirībām ir nepilnīgas.Darba lielāko daļu veido vārdnīca, kurā iekļauti gan bilinguālu, gan trilinguālu viltus draugu gadījumi, kopā 628 šķirkļi. Iesākumā tiek piedāvāts neliels literatūras apskats par viltus draugiem un aizguvumiem gan vispārīgā, gan konkrētu valodu kontekstā, kam seko kļūdainu tulkojumu piemēri, savukārt darba noslēgumā autors veic statistisko analīzi un min būtiskākos secinājumus.Tiek secināts, ka latviešu valodā attiecībā pret angļu un/vai franču valodu ir vairāk viltus draugu nekā otrādi. Tiesa, kaut termins viltus draugi (franču oriģināls – faux amis) ieviests jau 1928. gadā, tēma ir kompleksa un neizsmeļama, un arī šī darba galā varētu likt daudzpunkti.Atslēgas vārdi: viltus draugi, nozīmes, aizguvumi, kļūdaini tulkojumi, vārdnīca.",0
1756,Senā Hasbahu dzimta. Agrīnais periods.Materiāli Dienvidarābijas vēsturei,"Darbs veltīts vissenākajam periodam (Ⅲ gadsimta sākums pirms mūsu ēras – mūsu ēras Ⅱ gadsimta vidus) lielas kņazu dzimtas vēsturei Senajā Dienvidarābijā (mūsdienu Jemenā) – Hasbahu dzimtai, kurai piederēja zemes Katabānas ķēniņvalsts perifērijā.Tiek apskatīti divi visagrākie posmi šīs dzimtas vēsturē: Katabānas periods (Ⅲ – Ⅰ gadsimts pirms mūsu ēras) un pirmās neatkarības posms (Ⅰ gadsimts pirms mūsu ēras – mūsu ēras Ⅱ gadsimts).Uz šī laika seno uzrakstu pamata autors secina, ka uz mūsu ēras robežas Hashahidi panāca neatkarību un lieto titulu «Madhī kaili» – «Madhī apgabala kņazi» un ka mūsu ēras Ⅱ gadsimta vidū viņu vara izplatās jau visā apgabalā.",0
1757,Lietošanas pamācības un to tulkošana . Kritisks pētījums vācu-latviešu valodās,"Šī diplomdarba problēmas būtība ir akcentēta sadzīves preču lietošanas pamācībām un to tulkošanu vācu-latviešu valodās, un sastāv no to kritiska pētījuma.Darba mērķis ir aplūkot šīs lietošanas pamācības no teorētiskās puses un atrast, kādi problēmu cēloņi radušies tulkošanas gaitā. Šī pētijuma galveno daļu veido kritisks skatījums uz lietošanas pamācību tulkojumu vācu un latviešu valodās, tādējādi izdarot secinājumus par teksta kvalitāti latviešu valodā.Iegūtie rezultāti ir: pirmkārt, ieteikumi papildinājumiem lietošanas pamācību uzbūvē no teorētiskā skatījuma un, otrkārt, veiktajā pētijumā uzskatāmi attēlotas, kādas ir, galvenokārt, nepietiekamības un pieļautās kļūdas lietošanas pamācībām latviešu valodā teksta uzbūvē, kā arī detalizēti pasniegts, kādā veidā tajās ir pārkāpti tulkošanas teorijas likumi",0
1758,"Brīnumainas radības ""Kalnu un jūru kanonā""","Darbs „Brīnumainas radības „Kalnu un jūru kanonā””, izņemot dažus nelielus „Šaņ hai dzjin” („Kalnu un jūru kanona”) fragmentus, kas 1994. gadā Rīgā tika publicēti „Mitoloģijas enciklopēdijā” J. Staburovas rakstā „Ķīnas mitoloģija”, ir pirmais mēģinājums pārtulkot latviešu valodā fragmentus no tā. Tulkojums papildināts ar īsiem komentāriem. Atbilstoši izvirzītajai tēmai, no astoņpadsmit kanona tīstokļiem (nodaļām) tulkojumam tika izvēlēti fragmenti, kas satur brīnumainu mitoloģisku garu, dzīvnieku, putnu un zivju, kas apdzīvo Padebešu valstību, aprakstus, kā arī iepazīstina ar neparastām svešām valstīm un to iemītniekiem, kurus radījusi bagātā seno ķīniešu iztēle. Faktu izklāsts ir papildināts ar ilustrācijām un transkribēto vārdu un ģeogrāfisko nosaukumu indeksu. Cerams, ka šis nelielais pētījums par senās Ķīnas mitoloģiju būs noderīgs ikvienam, kurš interesējas par šo Ķīnas kultūras aspektu.",0
1759,"Biznesa korespondences nosacījumi un to atšķirības angļu, krievu un latviešu valodās","Šis pētījums ir veltīts angļu, krievu un latviešu biznesa vēstuļu struktūru analīzei, aplūkojot struktūrelementu izkārtojuma principus. Šis darbs izpēta angļu, krievu un latviešu vēstuļu stilu, kas pamatojas uz dažādiem retoriskiem aspektiem. Pētījuma mērķis ir sistemātiski salīdzināt angļu, krievu un latviešu biznesa korespondences nosacījumus, lai atklātu to līdzības un atšķirības. Darba metodes ietvēra no dažādu avotu saņemtas informācijas apkopošanu un sistematizāciju, kas arī terminoloģijas izpēti un unificēšanu salīdzinošās analīzes nolūkam. Pētījuma rezultāti liecina, ka pastāv gan līdzības, gan atšķirības angļu, krievu un latviešu biznesa korespondences nosacījumos. Pēdējo var izskaidrot ar atšķirībām retoriskajās tradīcijās, kā arī atbilstošo valodu struktūru atšķirībām.",0
1760,Latviešu ģeogrāfisko nosaukumu atveide angļu valodas tekstos,"Kvalifikācjas darba nosaukums: “Rendering Latvian Geographical Names in English Language Publications” Autore:Sarmīte Lietuviete, Moderno Valodu fakultātes Sastatāmās valodniecības un tulkošanas nodaļas studente. Darba mērķis:Izstrādāt ieteikumus latviešu ģeogrāfisko nosaukumu atveidei angļu valodā un izveidot Vidzemes reģiona ģeogrāfisko nosaukumu vārdnīcu brošūras „Vidzemes ainavu daudzveidība šodien un rīt” leksikas ietvaros.Latvijā pašlaik risinās diskusija par citvalodu īpašvārdu atveidi latviešu valodā, taču uzmanība netiek pievērsta latviešu ģeogrāfisko nosaukumu atveidei angļu valodas tekstos. Paredzams, ka šāda veida publikāciju skaits nākotnē pieaugs. Latvijai iesaistoties starptautiskās norisēs, paplašinās arī latviešu valodas kā valsts valodas un ES oficiālās valodas funkcijas. Tādēļ latviešu īpašvārdu, tai skaitā ģeogrāfisko nosaukumu atveides problēmas svešvalodās ir jāatrisina, un ja iespējams, lietošana oficiāli jāstandartizē. Praksē vērojama liela pareizrakstības, terminu atveides un gramatikas aspektu traktēšanas daudzveidība un konsekvences trūkums. Darba uzdevums ir studēt teoriju un praksi Latvijā, kā arī starptautisko praksi un ārvalstīs izstrādātās vadlīnijas.  Darbam ir sešas nodaļas; tas satur trīs terminoloģijas tabulas un pielikumu – Vidzemes ģeogrāfisko nosaukumu vārdnīcu.  Vispirms ģeogrāfiskie nosaukumi tiek skatīti kā leksiskas vienības informatīvā tekstā un īpašā saziņā, kura prasa funkcionālu ieeju šo nosaukumu atveidei. Tālāk analizēts ģeogrāfisko nosaukumu atveides kompleksais raksturs. Gan īpašvārda daļas, gan ģeogrāfiskā termina daļas atveidei var pastāvēt dažādas pieejas atkarībā no saziņas situācijas. Bez tam, lai precīzi atveidotu nosaukumu, jāpārzina ne tikai mērķa valodas gramatika, bet arī specifiskā tēma. Darbā analizēta arī citu Eiropas valstu pieredze likumdošanā un vietvārdu standartizācijā. Tiek apskatītas dažas mūsdienu publikācijas angļu valodā, kurās atveidoti latviešu vietvārdi. Vietējās publikācijas ietver upju baseinu pārvaldības plānus, telpiskos plānojumus un programmas, rakstus par kultūrvēsturiskām tēmām. Ārvalstu avoti kalpo gan par negatīviem, gan pozitīviem piemēriem, lai ilustrētu pieeju vietvārdu atveidei.   Darbā sniegti vispārēja rakstura secinājumi un ieteikumi tālākiem pētījumiem, kā arī paraugu vārdnīca A.Junkura brošūrā “Vidzemes ainavu daudzveidība šodien un rīt” minēto Vidzemes vietvārdu atveidei. Atslēgas vārdi: ģeogrāfisko nosaukumu atveide, vietvārdi, saziņa, standartizācija, toponīmiskās vadlīnijas.",0
1761,Putnkopības nozares terminoloģija,"Diplomdarbs ir veltīts putnkopības nozares terminoloģijai. Autore strādā lielākajā olu ražošanas uzņēmumā – akciju sabiedrībā “Balticovo” – un izmanto savu darba pieredzi šajā nozarē. Viņas darbs ir saistīts ar putnkopībai veltītu rakstu tulkošanu, tādēļ putnkopības nozares termini ir aplūkoti arī no tulkotāja viedokļa.Darba mērķis ir bijis iepazīties ar pašreizējo situāciju terminoloģijas attīstībā Latvijā, iepazīstināt ar putnkopību kā nozari un terminu avotu, analizēt vārdu veidošanas modeļus latviešu un angļu valodā, runāt par nozares profesionālo terminoloģiju, aplūkot terminu bāzu veidošanas metodes un izveidot putnkopības nozares vārdnīcu.Darbu veido 6 nodaļas ar 17 tabulām un 3 grafikiem, 13 pielikumi un literatūras saraksts ar 72 avotiem.",0
1762,Hirosimas un Nagasaki traģēdijas atspoguļojums Japānas mūsdienu literatūrā,"Darbs ir par Hirosimas un Nagasaki traģēdijas atspoguļojumu Japānas mūsdienu literatūrā – tā saucamo atomkatastrofas literatūru (genbaku bungaku). Tiek apskatīti daži piemēri no dokumentālās un fikcionālās prozas – Iri un Tosiko Maruki, Akihiro Takahasi, Joko Otas un Kjoko Hajasi darbi, Hottas Josie romāns „Tiesas prāva”, Inoue Micuharu garstāsts „Zemes pikas” un Hara Tamiki stāsts „Ledus puķes”. Īpaša uzmanība tiek pievērsta Ibuse Masudzi romānam „Melnais lietus”.",0
1763,"Stāstījums , tēmas un to izklāstījums Emīlijas Brontē darbā ""Kalnu aukas""","Šajā bakalaura darbā tiek apskatītas un analizētas sekojošas tēmas – stāstījums un tā īpatnības, galvenās tēmas un to atspoguļojums Emīlijas Brontes romānā „Kalnu aukas”. Stāstījuma analīze ir svarīga tāpēc, ka notikumus pārmaiņus stāsta gan mājkalpotāja Nellija Dīna, gan jaunais džentelmenis Lokvuds un šo abu varoņu stāstījumi ir tik krasi atšķirīgi, ka tikai to sīkāka analīze palīdz pilnībā izprast romāna struktūru un mērķus. Šajā darbā tiek detalizēti analizētas visas stāstījuma īpatnības ņemot vērā katra stāstītāja ierobežojošos faktorus un to, ko viņi ar savu stāstījumu vēlas panākt.Attiecībā uz tēmām un to atspoguļojumu tiek dots salīdzinoši detalizēts pārskats par to, kādas tēmas romānā parādās un kā tās ir saistītas savā starpā, kā arī kāda ir to simboliskā nozīme.",0
1764,Vācu un latviešu valodas tulkojumu ekvivalence Eiropas Parlamenta un Padomes direktīvas 2003/55/EK (2003.gada 26. jūnijs) par kopīgiem noteikumiem attiecībā uz dabasgāzes iekšējo tirgu tulkojumā,"Diplomdarbs ir veltīts tēmai „Vācu un latviešu valodas tulkojumu ekvivalence „Eiropas Parlamenta un Padomes direktīvas 2003/55/EK (2003.gada 26.jūnijs) par kopīgiem noteikumiem attiecībā uz dabasgāzes iekšējo tirgu” tulkojumā ”. Darbs ir sadalīts četrās nodaļās. Pirmajā nodaļā tiek apskatīts un   raksturots termins „ekvivalence”, kā arī tiek piedāvātas šā termina vairākas definīcijas. Uzsvars šajā nodaļā tiek vērsts uz tekstu ekvivalenci, ekvivalences tipiem, kā arī ekvivalences problēmām veidojot nosaukumus un terminus. Papildus atsevišķi tiek arī aplūkots terminoloģijas izstrādes darbs gāzes saimniecības nozarē. Otrā nodaļa ir veltīta tekstu klasificēšanai un tulkošanas metodēm, kā arī apskatīti teorētiskie principi, kas jāievēro, veicot direktīvu tulkojumu. Papildus atsevišķi tiek arī veikta tulkojumu salīdzināšana un aplūkots darbs ar paralēlajiem tekstiem. Trešā nodaļa ir veltīta Eiropas Savienības tiesību aktu tulkošanas praksei, principiem, kā arī kultūras aspektiem tulkošanas procesā. Šajā nodaļā tiek veikts direktīvas tulkojumu definīciju salīdzinājums. Diplomdarba izstrādāšanā izmantotie materiāli ir norādīti literatūras sarakstā. Darbs sastāv no 53 lpp.",0
1765,Speciāllietojuma valodas tulkošanas problēmas,"Šajā darbā tiek aplūkotas speciāllietojuma valodas tulkošanas problēmas. Darbā tiek atspoguļota kultūras faktoru nozīme un uzsvērta to loma tulkošanas procesā. Autors arī apraksta tulkošanas stratēģijas un pielietojamās metodes, kas varētu palīdzēt veiksmīgi risināt tulkošanas problēmas. Īpaša uzmanība pievērsta tulkošanas problēmām, kas saistītas ar leksikas un sintakses jautājumiem, tulkojot populārzinātniskus tekstus medicīnas jomā.Autora mērķis ir izpētīt materiālus saistībā ar tulkošanas teoriju un identificēt tās speciāllietojuma valodas tulkošanas problēmas, ar kurām tulkotājs visbiežāk sastopas tulkošanas procesā. Teorija tiek papildināta un pamatota ar piemēriem no populārzinātniskiem rakstiem medicīnas jomā.",0
1766,Tulkojumzinātnes terminoloģija latviešu valodā,"Pēdējos gados daudzās pasaules valstīs ir ievērojami palielinājusies interese par tulkojumzinātni. Pieaugot Latvijas starptautiskajiem sakariem, jautājumi, kas skar tulkošanas teoriju un praksi, ir kļuvuši aktuāli arī mūsu valstī.Bakalaura darba galvenais mērķis ir izanalizēt tulkojumzinātnes terminoloģiju un ar to saistītos jautājumus no vairākiem aspektiem — vēsturiskā, teorētiskā un praktiskā. Darbā tiek aplūkots teorētiskais materiāls, analizētas atklātās problēmas, ka arī meklēti to praktiskie risinājumi. Lai atklātu tulkojumzinātnes terminoloģijas savdabību un tai raksturīgās īpašības, tiek aplūkoti daudzi tulkojumzinātnes termini angļu valodā un to ekvivalenti latviešu valodā. Galveno tulkošanas jēdzienu glosārijs tiek piedāvāts šī diplomdarba beigās.Darba noslēgumā tiek secināts, ka tulkojumzinātnes terminoloģija latviešu valodā vēl tikai attīstās. Lai gan daudzi tulkošanas speciālisti lieto savus terminus, kas veidoti vienam vai vairākiem zinātniskiem rakstiem, Latvijā jau ir parādījusies tendence izstrādāt īsus tulkošanas terminu glosārijus.",0
1767,Viljama Šekspīra lugas „Hamlets” adaptācijas: salīdzinošā analīze,"Šīs pētījums ir veikts lai salīdzināt lugas `Hamlets` adaptācijas. Analīze ir sadalīta četros virzienos: psihoanalīze, politika, kinematogrāfiskie stili, varoņu salīdzināšana.Pirmkārt bija atlasīta attiecošā literatūra, tālāk pati analīze tika veikta. Šīs pētījums piedāvā filmu salīdzinājumu, kā arī paskaidro, kāpēc vienā adaptācijā ir atrodami noteikti lugas aspekti, bet otrā tie nav atrodami. Pētījums fokusējas uz to, ko skātītājs redz abās adaptācijās, ņēmot vērā vispopulārākās teorijas, kas attiecas uz lugu un to varoņu interpretāciju. Pētījums rāda, ka divas adaptācijas atšķiras daudzos aspektos, gan vizuāli, gan saturiski. Visi pētījuma jautājumi tika atbildēti, kaut gan šī darba apjoms neļauj izpētīt šo tēmatu skurpulozāk un apsvērt visus varoņus.Atslēgvārdi: adaptācija, filma, analīze, pētījums, Hamlets",0
1768,Trešo valstu pilsoņu integrācija Latvijā un Igaunijā kopš 2004. gada,"Pēdējo gadu desmitu laikā Eiropā tādas demogrāfiskās tendences kā sabiedrības novecošana, darbaspēka samazināšanās un trūkums specifiskās nozarēs ir kļuvušas par vienu no nozīmīgākajiem izaicinājumiem, cita starpā lielās migrācijas plūsmas no trešajām valstīm tiek uzskatītas par risinājumu darbaspēka trūkumam Eiropas Savienībā, vienlaikus radot nepieciešamību izveidot ilgtspējīgu integrācijas politiku. Līdz šim starpkultūru komunikācija Eiropā ir radījusi daudz konfliktu un lielākā daļa eiropiešu ir zaudējuši ticību multikulturālas sabiedrības pastāvēšanai.Latvijā un Igaunijā pēc iestāšanās Eiropas Savienībā lēnām palielinās migrācijas plūsmas no trešajām valstīm, kamēr integrācijas politika ir vērsta uz etnisko integrāciju, bet trešo valstu pilsoņu integrācijas politikas galvenais instruments pagaidām ir Eiropas trešo valstu valstspiederīgo integrācijas fonds un tā īstenotās aktivitātes.Maģistra darbs ietvaros, apskatot ES politikas dokumentos izvirzīto nosacījumu kopumu trešo valstu pilsoņu integrācijai, tiek analizēta integrācijas politika Latvijā un Igaunijā darbaspēka pieprasījuma un uzņemšanas nosacījumu perspektīvā, nodrošinot salīdzinošo analīzi par abām valstīm.",0
1769,Komunikatīvā pieeja angļu valodas mācīšanā un studentu motivācija,"Bakalaura darba temats ir „Komunikatīvā pieeja angļu valodas mācīšanā un studentu motivācija”. Darba mērķis ir izpētīt, kā komunikatīvā pieeja ietekmē skolēnu motivāciju apgūt angļu valodu. Teorētiskajā daļā apskatīta angļu valodas mācīšanas metožu attīstība un motivācijas ietekme. Praktiskajā daļā aprakstīta gadījuma izpēte Nautrēnu vidusskolā. Pētījuma metodes ir teorijas avotu izskatīšana, gadījuma izpēte un  aptaujas datu kvalitatīvā un kvantitatīvā analīze. Rezultāti liecina, ka skolēnu galvenais motivators apgūt angļu valodu ir darba tirgus iespējas. Secināts, ka komunikatīvā pieeja palielina skolēnu motivāciju iesaistīties ar angļu valodas apgūšanu saistītās aktivitātēs.Atslēgvārdi: komunikatīvā pieeja, angļu valoda kā svešvaloda, komunikatīvās aktivitātes, iekšējā un ārējā motivācija, gadījuma izpēte.",0
1770,Videospēles japāņu sabiedrībā un to ietekmes uz Rietumu izklaides industriju.,"Bakalaura darbs „Videospēles japāņu sabiedrībā un to ietekme uz rietumu izklaides industriju” ir veltīts apskatam par videospēļu nozīmi Japānā un kā tās tiek uztvertas rietumu pasaulē. Videospēļu popularitāte pēdējo 15 gadu laikā ir strauji paaugstinājusies. Tā vairs nav tikai kādas noteiktas sociālas grupas brīvā laika pavadīšanas veids. Visu vecumu un dzimumu cilvēkiem šī nodarbe kļūst aizvien pieņemamāka un stereotipi tiek lēnām lauzti. Arī Latvijā parādās aizvien jauni specializēti veikali videospēlēm un visam, kas saistīts ar tām.Šī darba mērķis ir izpētīt cik lielā mērā japāņu videospēles ir ietekmējušas rietumus, pievēršot uzmanību gan mājas konsolēm, gan spēļu arkāžu zālēm un sociālajai interakcijai starp spēlētājiem. Kā arī salīdzināt japāņu un rietumu spēlētāju uztveri par to, kas ir laba videospēle, un to kādas darbības ir aizraujošas cilvēkiem, kas ir nākuši no dažādām kultūrām.",0
1771,Satiksmes līdzekļu nosaukumu evolūcija angļu valodā,"Bakalaura darbā  tiek pētīta transporta līdzekļu nosaukumu evolūcija angļu valodā.  Pētījuma mērķis ir izpētīt izvēlēto piemēru īpatnības, veikt to etimoloģisko analīzi, kā arī atklāt galvenos attiecīgās terminoloģijas attīstības virzienus. Bakalaura darbā izmantota būtiskāko, ar pētījumu saistīto teorētisko avotu analīze, kvantitatīvā biežuma sadalījuma izpētes metode, kā arī ar pētījumu saistīto piemēru izlases kvalitatīvā analīze. Pētījuma teorētiskā daļa aplūko etimoloģijas zinātni un izskaidro etimoloģiskās kļūdas, sniedz ieskatu transporta līdzekļu attīstības vēsturē, savstarpēji sasaista terminu un vārdu, kurš apraksta jaunu ideju, kā arī izpēta aizguvumus un vārdu veidošanas veidus. Pētījums aptvēra simts zemes, gaisa un ūdens transporta līdzekļu nosaukumu apkopojumu, kuri tika izvēlēti pēc nejaušības principa, kā arī  analīzes kopsavilkumu, kas ietvēra sevī  no trim dažādām etimoloģijas vārdnīcām iegūtu informāciju par transporta līdzekļu nosaukumu izcelsmi un veidošanos. Pēt",0
1772,Anglicismi mūsdienu Spānijas un Latvijas sieviešu žurnālos,"Maģistra darbs pēta anglicismus mūsdienu Spānijas un Latvijas sieviešu žurnālos. Šī pētījuma mērķis ir noskaidrot, kā angļu valoda var ietekmēt spāņu un latviešu valodas caur sieviešu žurnālu valodu. Pētījums ir noderīgs gan valodniekiem, gan tulkiem un tulkotājiem. Darba teorētiskā daļa veido pētījuma pamatu, analizējot attiecīgos literatūras avotus. Darbā tiek iekļauts gan anglicismu apraksts, gan to klasifikācija un rašanās cēloņi, kā arī to lietošanas iemesli citās valodās un tā radītās sekas.Empīriskais pētījums salīdzinošās analīzes veidā tiek veikts ar mērķi noskaidrot, kāda veida anglicismi ir lietoti gan spāņu, gan latviešu sieviešu žurnālos. Pētījuma rezultāti pierāda, ka angļu valodas ietekme ir nenoliedzama gan spāņu, gan latviešu valodās, kā arī pārmērīga anglicismu lietošana spēj negatīvi ietekmēt valodas attīstību.",0
1773,Sintaktiskā interference latviešu valodā,"Dzimtās valodas izmaiņas ir būtiskas jebkuram indivīdam un nācijai kopumā. Šādas izmaiņas var ietekmēt ne tikai sazināšanas kvalitāti, bet arī domāšanu. Šī bakalaura darba tēma ir sintaktiskā interference latviešu valodā, koncentrējoties uz mūsdienu latviešu valodas runu daudzvalodības situācijā. Darba mērķis ir noteikt sintaktiskās pārmaiņas latviešu valodas runā, kas radušās angļu valodas kā otrās vai trešās valodas apguves rezultātā. Darbā tiek apskatīta teorētiskā literatūra par otrās valodas apguves problēmsituācijām, kā arī sintakses pētniecības pamatnostādnēm. Pētījumā tiek analizēti dažādi interferences tipi, kas ietkemē izteikuma sintaktiski semantisko konstrukciju, piemēram, neprecīza vārdu secība izteikumos, vārdu savienojumu kalkēšana, darbības vārda laika neprecīzs lietojums utt. Šādu kļūdu eksistence cilvēka runā liecina par starpvalodas veidošanos.",0
1774,Džena He jūras braucieni kā Min dinastijas ietekmes paplašināšanās līdzeklis,"Bakalaura darbs veltīts Min dinastijas flotes admirāļa Džena He jūras braucieniem kā Min dinastijas ietekmes paplašināšanās līdzeklim.Džens He bija Min dinastijas flotes admirālis, pētnieks un diplomāts. XV gadsimta pirmā pusē, no 1405. līdz 1433. gadam viņš veica septiņus jūras braucienus Klusajā okeānā rietumu daļā un Indijas okeānā, apmeklējot vairāk nekā 30 valstis Indoķīnā, Indostānā, Arābijas pussalā un Austrumāfrikā. Darba mērķis ir akcentēt Džena He nozīmīgumu Min dinastijas ārpolitikai, parādīt, ka Džena He jūras braucieni bija Min dinastijas iespēja nodibināt savu ekonomisku un politisku hegemoniju Āzijas valstīs pirms eiropiešu parādīšanās reģionā. Pētījuma metodes ir galvenokārt vēsturiskās un salīdzinošās – vēsturisko avotu un mūsdienīgo pētījumu analizēšana, salīdzināšana un raksturošana.Darbs ir iedalīts trīs daļās. Pirmajā daļā tiks apskatīta vēsturiskā situācija Ķīnā pirms Džena He ceļojumiem. Otrajā daļā tiks apskatītas Džena He jūras braucieni, Min dinastija tajā laikā. Treša daļa ir veltīta situācijai Min valstī pēc Džena He jūras braucieniem, attieksmei pret Dženu He un viņa jūras braucienu ietekme mūsdienās.",0
1775,Ritma izjūtas loma angļu valodas apguvēju runas plūduma attīstīšanai,"Rakstot šo bakalaura darbu, tika veikts valodnieku darbu pārskats fonoloģijā angļu valodā (it īpaši attiecībā uz runas plūdumu un ritmu un angļu val. mācīšanā. Pētījuma mērķis bija atklāt, kāda loma ir ritma izpratnei, attīstot skolēnu runas plūdumu, runājot angļu valodā. Pētījuma izmantotas gan teorētiskās, gan praktiskās metodes. Autors iepazinies ar teorētisko literatūru par pētāmo problēmu. Kā praktiskā metode ir izmantots gadījuma pētījums, kura, ietvaros ir izstrādāts un aprobēts aktivitāšu kopums pamatskolas vecuma jauniešu ritma izjūtas un runas plūduma attīstīšanai angļu valodā. Ar kvantitatīvās analīzes palīdzību ir noteikts apmācamo progress. Galvenais pētījuma secinājums ir, ka darbības, kuru mērķis ir uzlabot ritmu, ietekmē vispārējo plūdumu EFL studentiem.Atslēgas vārdi: fonoloģija, ritms, ritms apzināšanās, veiklība, artikulācijas veiklība, fonoloģiskā kompetence, saprotamība.",0
1776,"Gētes ""Fausts"" Raiņa un Bisenieka tulkojumā: Valpurģu nakts sapnis","Bakalaura darba mērķis ir izpētīt Raiņa un Bisenieka veiktos Gētes „Fausta” tulkojumus nodaļā „Valpurģu nakts sapnis”. Bakalaura darba hipotēze ir – Valda Bisenieka tulkojums ir mūsdienīgāks un mūsdienu lasītājam vieglāk uztverams. Darbs sastāv no septiņām nodaļām, kurās tiek aplūkota tulkošanas teorija, dots vispārīgs ieskats par J.V. Gētes, Raiņa un Valda Bisenieka biogrāfijām, kā arī tiek atklāta „Fausta” un tā tulkojumu tapšana. Tālāk bakalaura darbā iekļauta citātu analīze, lai varētu pierādīt darba hipotēzi. Pēdējā nodaļā apkopoti dati par bakalaura darba ietvaros veikto aptauju. Tika aptaujāti 42 cilvēki un pierādījās tas, ka sabiedrība par vieglāk uztveramu uzskata Valda Bisenieka tulkojumu. ATSLĒGVĀRDIJohans Volfgangs Gēte „Fausts”Rainis (Jānis Pliekšāns)Valdis BisenieksTulkojums",0
1777,Zviedru valodas ietekme pseidoterminu veidošanā latviešu valodas lietišķajā terminoloģijā :problēmas un risinājumi,"Ekonomiskā sadarbība starp Zviedriju un Latviju ietekmē valodas kvalitāti ārpakalpojumu uzľēmumos. Maģistra darba mērķis ir izpētīt pseidoterminu ietekmi uz latviešu valodu. Darba uzdevumi ir noskaidrot pseidoterminu lietošanas cēloľus, jaunvārdu veidošanas un vārdu atveidošanas metodes, salīdzināt atveidojumu un korektu terminu spēju iesakľoties valodā, kā arī izveidot zviedru – latviešu finanšu terminoloģijas glosāriju. Lai sasniegtu mērķi, ir apkopoti finanšu un lietišķie termini zviedru valodā, veikta aptauja par ikdienas lietotajiem terminiem ārpakalpojumu uzľēmumos un analizētas vārdu veidošanas un atveidošanas metodes. Praktiskajā daļā piedāvāti piemēri ar terminu tulkojumiem un atveidojumiem no zviedru valodas latviešu valodā, ilustrējot problēmas un piedāvājot risinājumus. Maģistra darba pielikumā tiek piedāvāts finanšu terminoloģijas glosārijs zviedru un latviešu valodā bez atveidošanas.",0
1778,Andreja Žagara iestudējumi Latvijas Nacionālajā Operā (2003-2012),"Maģistra darbs “Andreja Žagara iestudējumi Latvijas Nacionālajā operā (2003.-2012.)” veltīts vienam no vadošajiem Latvijas Nacionālās operas režisoriem un šī teātra valdes priekšsēdētājam Andrejam Žagaram. Darba mērķis ir analizēt Andreja Žagara režijai raksturīgos paņēmienus – postmodernismam raksturīgo darbības laika un telpas transformāciju, darbu ar solistiem kā aktieriem pēc Konstantīna Staņislavska reālpsiholoģiskā teātra metodes, kā arī atsevišķu simbolu lietojumu. Analizēta arī A. Žagara izrādēm raksturīgā vienas darbības telpas transformācija, kā arī video un gaismu partitūras nozīme. Izrāžu analīzē pētītas tiešās un netiešās ietekmes no dažādu valstu operas režisoriem. Andreja Žagara režija skatīta 21. gadsimta Latvijas un pasaules operas režijas tendenču kontekstā. Sniegts ieskats Andreja Žagara biogrāfijā un teātra vadītāja darbā. Atslēgas vārdi: Latvijas Nacionālā opera, Andrejs Žagars, postmodernisms, reālpsiholoģiskais teātris",0
1779,Lingvistiskās un pragmatiskās kompetences attīstīšana ēdināšanas pakalpojumu sniedzējiem,"Maģistra darbā tiek pētīta lingvistiskās un pragmatiskās kompetences attīstība itāļu valodā ēdināšanas pakalpojumu sniedzējiem, kas vērtēta, pamatojoties uz daļēji strukturētas lomu spēles un mutiskā diskursa papildināšanas uzdevuma rezultātiem. Pētījums tika veikts, aplūkojot svarīgākās valodas funkcijas un ilokūcijas aktus viesmīļu un klientu saziņā. Pētījuma metode ir mērķgrupas gadījuma izpēte. Pētījuma rezultāti norāda, ka iesācēji bez vai ar minimālām priekšzināšanām itāļu valodā var veiksmīgi pilnveidot savu lingvistisko un pragmatisko kompetenci, ja apmācības ir balstītas uz mērķgrupas funkcionālajām vajadzībām un valodas lietojumu konkrētu situāciju kontekstā. Atslēgvārdi: lingvistiskā kompetence, pragmatiskā kompetence, itāļu valoda, gadījuma izpēte, valodas funkcijas, ilokūcijas akti, lomu spēle, mutiskais diskursa papildināšanas uzdevums",0
1780,„Huandi neidzjin” - Ķīnas tradicionālās medicīnas teorētiskais pamats,"Bakalaura darbs """"Huandi neidzjin"" - Ķīnas tradicionālās medicīnas teorētiskais pamats"" ir veltīts ""Huandi neidzjin"", kas zināms arī kā ""Dzeltenā imperatora iekšējais kanons"", un tajā atspoguļotajām Ķīnas tradicionālās medicīnas vadošajām teorijām. ""Dzeltenā imperatora iekšējais kanons"" ir vislielākais līdz mūsdienām nonākušais klasiskais darbs Ķīnas medicīnas jautājumos, kas nodibināja teorētisko pamatu Ķīnas tradicionālās medicīnas tālākai attīstībai un pilnveidošanai. Mūsdienās Rietumu sabiedrībā ir pieaugusi interese par alternatīvām ārstniecības metodēm un jaunām ārstēšanas praksēm, un Ķīnas tradicionālā medicīna šeit spēlē būtisku lomu, daudzas ķīniešu ārstniecības metodes jau tiek izmantotas pasaulē. Šāda situācija ir vērojama arī Latvijā. Darba pamatmērķis ir izsekot ""Huandi neidzjin"" tapšanas posmiem, izpētīt patieso autoru, kā arī izpētīt ""Huandi neidzjin"" atspoguļoto Ķīnas tradicionālās medicīnas teorētisko bāzi un šīs teorijas reāla pielietojuma iespējas mūsdienu Ķīnas medicīnā. Darbs ir sadalīts divās daļās. Pirmajā daļā ir atspoguļota ""Huandi neidzjin"" tapšanas nosacījumi, bet otrajā daļā ietverta ""Huandi neidzjin"" teoriju analīze. Bakalaura darba pētīšanas metode saistās ar literatūrzinātnisko pieeju, vērstu uz kanona satura un teoriju analīzi. Darbs sastāv no 46 lappusēm. Atslēgvārdi: tradicionālā medicīna, Ķīna, klasiskie teksti",0
1781,Angļu valodas kā svešvalodas integrēta apmācība vidusskolā,"Diplomdarbs ir veltīts integrētas apmācības jautājumam angļu valodas kā svešvalodas apmācībā skolā.          Darba mērķis ir izpētīt integrācijas koncepciju, svešvalodas integrētas apmācības iespējas skolā, noteikt kādā veidā satura un valodas integrēta apguve var tikt ieviesta angļu valodas kā svešvalodas mācību procesā, kā arī īstenot eksperimentāla rakstura aktivitātes angļu valodas kā svešvalodas integrētā apmācībā.          Pētījums tika veikts pielietojot tādas pētījuma metodes kā esošo integrācijas teoriju izpēte un kritiskā analīze; dzimtās valodas un angļu valodas kā svešvalodas mācību programmu un standartu salīdzinošā analīze ; gadījumu izpēte ; aptaujas.Pētījuma rezultāti ir pierādījuši, ka Latvijas vispārējās izglītības programmas un standarti pieļauj integrētās angļu valodas kā svešvalodas apmācības iespējas. Angļu valodas kā svešvalodas integrēta apmācība ir efektīga moderna izglītības procesa daļa, jo ļauj mazināt mācību kursu fragmentāciju, izvairīties no atkārtojumiem un racionalizēt mācību resursus. Radošas meistardarbnīcas un webkvesti var tikt veiksmīgi pielietoti angļu valodas kā svešvalodas integrētā apmācībā.",0
1782,"Džīnas Vebsteres garstāsta ""Garkājtētiņš"" trīs tulkojumu latviešu valodā salīdzinājums","Dž. Vebsteres garstāsts „Garkājtētiņš” ir viens no viņas populārākajiem darbiem. Latviski šis darbs ir tulkots trīs reizes —1927., 1979. (pārpublicēts 1991. gadā) un 2000. gadā. Šos tulkojumus šķir vairāki gadu desmiti, valoda šajā laikā ir attīstījusies un mainījusies, tāpēc tulkojumos ir vērojamas lielas atšķirības. Šī pētījuma mērķis ir salīdzināt visus trīs tulkojumus, analizējot tajos izmantotās metodes. Veicu arī aptauju, lai noskaidrotu, kurš variants ir tuvākais mūsdienu lasītājam. Galvenais secinājums: 1927. gada tulkojums bieži šķiet nesaprotams novecojušo valodas konstrukciju un vecvārdu lietojuma dēļ, tulkojumā daudzkārt zūd avota tekstā esošā jēga. 1979. gada tulkojums ir raitāks un, tāpat kā 2000. gada tulkojums, mūsdienu lasītājam ir vieglāk lasāms. Tulkojot literāros tekstus, tulkotājam nākas sastapties ar dažādām problēmām (piemēram, īpašvārdu, idiomu, metaforu, reāliju, dažādu frāžu tulkošana).",0
1783,"Angļu valodas mācību grāmatu komplektu ""Skolotāja grāmatas"" potenciāls","Bakalaura darbā tiek analizēts angļu valodas mācību grāmatu komplektu „Skolotāju grāmatas” potenciāls. Darba uzdevums ir analizēt teorētisko literatūru par mācīšanu un tās nozīmi svešvalodas apguvē, iztirzāt skolotāja un skolēna lomu mācīšanas procesā, kā arī aprakstīt svešvalodu mācīšanas metodes, modeļus un pieejas. Bakalaura darba mērķi ir analizēt „Skolotāju grāmatā” piedāvātos papildu uzdevumus, kā arī alternatīvus ieteikumus un to potenciālu, tādējādi padarot mācīšanas procesu skolēnam patīkamāku un efektīvāku, kā arī izveidot aptauju skolotājiem. Bakalaura darba teorētiskās daļas pirmajā nodaļā ir aplūkota mācīšana un tās nozīme svešvalodas apguvē. Darba autore iztirzā mācīšanas jēdzienu, tās nozīmi, skolotāja un skolēna lomu klasē un apraksta valodas mācīšanas metodoloģiju. Otrā nodaļa sastāv no darba praktiskās daļas, kurā analizēta aptauja, kas tika veikta dažādu Latvijas rajonu skolotāju vidū. Bakalaura darba autors apkopo iegūtos rezultātus un veic atbilstošus secinājumus.",0
1784,Latviešu valodas stieptās un nestieptās zilbes intonācijas akustiskā realizācija divu intonāciju sistēmas informantu runā,"Šajā darbā ir apskatīta latviešu valodas stieptās un nestieptās zilbes intonācijas akustiskā realizācija divu intonāciju sistēmas informantu runā. Intonācijas ir pētītas minimālajos pāros – heterotonos. Spektrogrammās tika mērīti intonēto garskaņu ilguma, pamattoņa un intensitātes rādītāji. Informantu izrunā visvairāk atšķīrās pamattoņa līknes – stiepti intonētajam garskanim tās biežāk ir līdzenas vai kāpjošas,  nestiepti intonētajam – krītošas vai kāpjoši krītošas. No citiem rādītājiem atšķirības konstatētas arī pamattoņa diapazonā (biežāk tas ir lielāks nestiepti intonētajam garskanim), bet relatīvā ilguma atšķirības ir nelielas (biežāk relatīvi ilgāki ir stiepti intonētie garskaņi). Intensitātes rādītājos nav novērotas atšķirības attiecīgi intonēto garskaņu starpā. Atslēgvārdi: heterotoni, zilbes intonācijas, stieptā un nestieptā intonācija.",0
1785,Turcijas Taisnīguma un Attīstības partija (AKP): Vēsturiskā analīze,"Maģistra darba tēma ir “Turcijas Taisnīguma un Attīstības partija (AKP): Vēsturiskāanalīze”. Taisnīguma un Attīstības partijas uzvara 2002. gada Turcijas parlamenta vēlēšanās irvēsturisks  brīdis  Turcijas  politikas  vēsturē,  jo  pirmo  reizi  Turcijas  vēsturē  parlamentāvairākumu  ieguva  ar  islāma  ideoloģiju  saistīta  partija. AKP  darbība  un  publiski  paustieviedokļi ir izraisījuši diskusiju par to vai AKP ir uzskatāma par islāmisku partiju un vai tā iruzskatāma par konservatīvi demokrātisku partiju. Darbā apskatīta armijas un islāma ietekme uz politiskajām partijām Turcijā un jo īpaši uz AKP. Darbā tiek secināts, ka AKP nevar nosaukt ne par islāmisku, ne par konservatīvi demokrātisku partiju.",0
1786,Informatīvo tekstu tulkošanas aspekti,"Šis bakalaura darbs aplūko informatīvos tekstus un īpaši informatīvo tekstu tulkošanas aspektus, lai iegūtu labāku izpratni par pieejām, metodēm, kas būtu jāpielieto tulkojot informatīvos tekstus, kā arī lai izpētītu  reālās situācijas atbilstību teorijai.Bakalaura darbā ir divas daļas: teorētiskā un praktiskā. Teorētiskajā daļā ir apkopota tulkošanas teorija, tās vispārīgās pieejas un metodes, kā arī informācija par tekstu veidiem ar uzsvaru uz informatīvo tekstu veidu un īpašām metodēm, kas jāpielieto. Tāpat šajā daļā atrodama informācija par speciālajām valodām un trīs terminoloģijas grāmatu pārskats. Praktiskajā daļā veiktas trīs instrukciju un viena pārskata analīzes, salīdzinot oriģinālus ar to tulkojumiem, meklējot kļūdas, neprecizitātes, pieejas un raksturīgākās metodes, kas pielietotas, tādejādi iegūstot priekšstatu par teorijas īstenošanu praksē . Noslēgumā izdarīti attiecīgi secinājumi.Atslēgvārdi: tulkošana, informatīvie teksti, salīdzinājuma analīze.",0
1787,Idiomu lietojums biznesa diskursā,"Mērķtiecīgs un efektīvs valodas lietojums biznesu avīzēs ļauj autoram pārliecināt lasītājus pieņemt izteiktās idejas un viedokļus, tādēļ pēdējā laikā ir pieaugusi nepieciešamība pievērsties biznesa avīžu analīzei. Šis bakalaura darbs ir veltīts idiomu lietojumam biznesa avīzēs, kas tiek izmantotas svarīga sociāla mērķa sasniegšanai. Darbā izmantotās pētījuma teorētiskās metodes ir palīdzējušas izprast idiomu lietojumu biznesa avīzēs. Darba empīriskajā daļā, izmantojot kritisko diskursa analīzi, tika analizēts idiomu lietojums divās biznesa avīzēs laikā periodā no 2009. gada 1. janvāra līdz 31. decembrim. Pētījuma rezultātā tika atklāts, ka idiomas tiek izmantotas kā lingvistiskie līdzekļi, kuru mērķis ir ietekmēt lasitāju viedokli. Pētījuma rezultātā tika atklāts, ka biznesa avīzēs idiomu lietošanas galvenais iemesls ir idiomu spēja veicināt dažādu sociālu mērķu sasniegšanu. Darbā tika secināts, ka idioma ir efektīvs lingvistiskais līdzeklis , kas tiek lietots biznesa avīzēs , lai izraisītu pozitīvas jūtas un, lai izteiktu kritiku attiecībā uz kādu apspriesto objektu vai personu.Atslēgvārdi: idioma, biznesu valoda, lingvistiskais līdzeklis, biznesa avīzes, kritiskā diskursa analīze.",0
1788,Spēļu loma angļu valodas izrunas mācīšanā pamatskolā,"Diplomdarbā ” Spēļu loma angļu valodas izrunas mācīšanā pamatskolā,” tiek pētīta valodas spēļu nozīme pamatskolas skolēnu izrunas uzlabošanā, īpašu uzmanību pievēršot to konsonantu (līdzskaņu) izrunai angļu valodā, kuru artikulācija sagādā grūtības un kuriem nav analogu apmācāmo dzimtajā valodā.Izpētes darbs ir veikts Salacgrīvas novada Liepupes vidusskolā.Pētījumu metode ir gadījuma izpēte  (case study). Novērojums un kvantitatīvā analīze ir izmantoti iegūto datu  analīzē.Darbā ir atlasītas, adaptētas un izstrādātas valodas (izrunas) spēles, kuras izmēģinātas pētījuma grupā.Secinājumi:  valodas (izrunas) spēles var tikt izmantotas kā efektīvs līdzeklis bērnu fonoloģiskās kompetences attīstīšanā pamatskolā.Atslēgas vārdi: fonoloģiskā kompetence, skaņa, fonēma, līdzskanis, valodas apguve, pamatskolas skolēni, valodas (izrunas) spēles.",0
1789,Eksistenciālistiskie motīvi Knuta Skujenieka un Anatolija Žiguļina dzejā,"Maģistra darbā apskatīti eksistenciālistiskie motīvi Knuta Skujenieka un Anatolija Žiguļina – nozīmīgu 20. gs. 2. puses dzejnieku – dzejā. Pētījumā aplūkota galvenokārt abu autoru nometnes laika dzeja, būtisku vietu ierādot arī biogrāfiskajam kontekstam. Nometnes situācija abiem dzejniekiem ir bijusi eksistenciālistisko izjūtu ģenēzes impulss. Eksistenciālistiskie motīvi dzejā latviešu un krievu literatūrzinātnē vēl joprojām ir maz pētīta tēma. Maģistra darbā apskatītas eksistenciālisma idejas totalitārisma apstākļos, kā arī eksistenciālistisko situāciju refleksija K. Skujenieka un A. Žiguļina dzejā vairākos aspektos: 1) kā nebrīves un brīvības pretstats; 2) kā sevis iepazīšana izvēles, atbildības un godīguma eksistenciālās šķautnēs; 3) kā dzejnieka vienpatās eksistences neaizsargātība; 4) kā brīvā griba un tās traģika; 5) nāve kā eksistenciālisma robežsituācija; 6) nometnes esamība kā atkailināts padomju dzīves modelis. Atslēgas vārdi: Knuts Skujenieks, Anatolijs Žiguļins, nometnes lirika, eksistenciālistiskie motīvi, mākslinieciskā izteiksme.",0
1790,Moto funkcijas latviešu modernistu darbos (20. gs. sākums),"Maģistra darba „Moto funkcijas latviešu modernistu darbos (20. gs. sākums)” izpētes objekts ir moto un tā izmantošana latviešu modernistu darbos 20. gs. sākumā. Pētīta 20. gs. sākuma latviešu literatūras ietekmēšanās no cittautu literatūrām, aktualizējot moto pielietojumu kā modernismam raksturīgu parādību. Darbā raksturotas moto funkcijas latviešu modernistu darbos; apzināti avoti, no kuriem izmantoti citējumi; sistematizēti kopīgie tēli, motīvi, tendences, kas vieno 20. gadsimta sākuma latviešu literatūru un citēto autoru poētiku; raksturoti moto izmantošanas mērķi; pievērsta uzmanību moto intertekstualitātei un raksturīgākajiem kultūrkodiem latviešu modernismā. Analīzei izmantoti tie dzejas krājumi (E. Virzas „Biķeris”, V. Eglīša „Elēģijas” un „Hipokrēna”, K. Jākobsona „Poēmas” un A. Austriņa „Vakardiena”), kuros moto pielietojums ir kvantitatīvi visbiežākais.",0
1791,Koloniālais diskurss R. Kiplinga prozā,"Nozīmīga loma Indijas vēsturē ir Apvienotajai Karalistei. Ilgu laiku Indija bija tās kolonija. Koloniālā diskursa ietvaros tiek pētītas kolonizatoru un kolnizēto savstarpējās attiecības. Britu galvenais mērķis bija „civilizēt” austrumu valstu iedzīvotājus, kuri tika uzskatīti par barbariskiem un neizglītotiem. Kā rezultātā rietumvalstu pārstāvji sāka interesēties par austrumvalstu iedzīvotājiem un nostiprinājās uzskats, ka kolonizatori ir pārāki par kolonizētajiem iedzīvotājiem. Britu pārākuma sajūta un tieksme restrukturizēt pakļautās teritorijas ir atspoguļota darbā atsaucoties uz Indijas vēsturi. Koloniālās īpatnības ir atspoguļotas arī R. Kiplinga darbos „Kims”, „Vienkārši stāsti no kalniem” un „Džungļu grāmatas”, kuros autors atspoguļo kolonizatoru pārākuma sajūtu, Indijas pamatiedzīvotāju identitātes zudumu un impērijas slavinājumu. R. Kiplings pats būdams anglis neuztver sevi, kā augstākas kārtas pārstāvi, autors drīzāk ir līdzcietīgs pret Indijas pamatiedzīvotājiem.",0
1792,Angļu valodas rakstīt un lasītprasmju mācīšana sākumskolā,"Pētījuma tēma ir angļu valodas rakstīt un lasītprasmju mācīšana Latvijas sākumskolās. Pētniecības darba mērķis ir analizēt galvenās rakstīt un lasītprasmes, kas Latvijas bērniem ir jāapgūst sākumskolā, kā arī angļu valodas skolotāja lomu šo prasmju efektīvā mācīšanā. Pētniecības darbā izmantotās metodes ietver attiecīgā teorētiskā materiālā analīzi saistībā ar rakstīt un lasītprasmju attīstīšanu angļu valodas kā svešvalodas kontekstā, kā arī sākumskolas vecuma bērnu priekštestēšanu, mācīšanu un pārbaudes darbu veikšanu. Pētījuma rezultāti rāda, ka dažādu rakstīšanas un lasīšanas mācīšanas pieeju kombinācija, kā arī visu četru valodas prasmju un dažādu rakstīšanas un lasīšanas stratēģiju izmantošana veicina sekmīgu angļu valodas lasīt un rakstītprasmju attīstību jaunākās vecuma grupas skolēnu vidū. Pētījuma galvenie secinājumi ir sekojoši: angļu valodas kā svešvalodas sākumskolas skolotājiem vajadzētu pārliecināties, ka skolēni ir apguvuši visas nepieciešamas priekšiemaņas pirms parasto lasīšanas un rakstīšanas iemaņu mācīšanas, kā arī iedrošināt skolēnus izmantot dažādas lasīšanas un rakstīšanas stratēģijas un izmantot visas četras valodas lietojuma jomas, t.i. lasīšanu, rakstīšanu, klausīšanos un runāšanu. Atslēgvārdi: rakstīt un lasītprasmes, rakstīšanas un lasīšanas mācīšana, jaunākās vecuma grupas angļu valodas kā svešvalodas apguvēji, mācīšanas pieejas, lasīšanas un rakstīšanas stratēģijas.",0
1793,Identitātes problēma Sāras Votersas romānos,"Maģistra darbā tiek izskatīti ar identitātes jēdzienu saistīti jautājumi, pievēršot uzmanību to saistībai ar socioloģiju, psiholoģiju, biheiviorismu un citām humanitāro zinātņu nozarēm. Tika veikts detalizētāks identitātes jautājumu pētījums, pievēršot lielāku uzmanību sociālas un dzimuma identitātes problēmu analīzei. Ņemot vērā, ka Sāras Votersas romāni ataino Viktorijas laikmeta Angliju un sieviešu identitātes jautājumus, tika analizēti teorētiskie materiāli par Viktorijas laikmetu Anglijā, pievēršot uzmanību sociālajiem un dzimumu jautājumiem.Maģistra darba praktiskajā daļā tika veikta Sāras Votersas romānu – „Zagle” un „Noglāstīt samtu” analīze, koncentrējoties un karalienes Viktorijas laikmetu Anglijā, pievēršot uzmanību galveno varoņu identitātes problēmu jautājumu izskatīšanai. Atslēgas vārdi – Votersa, identitāte, sevis uztvere, Viktorijas laikmets, seksualitāte, sievietes vīrišķīgums.",0
1794,Ernsta Glika nopelni-pirmā bībele latviešu valodā un skolas Vidzemē,"Meklējot darbu E. Gliks 1673. gadā ieradies Vidzemē un 1683. gadā Marienburgā (Alūksnē). Darbības laikā šeit viņš savu spēku veltīja latviešu zemnieku skolu izveidei, Bībeles un citu garīgo rakstu tulkojumam, kā arī latviešu literārās valodas izveidei. E. Gliks veicis Jaunās Derības tulkojumu 1685. gadā, bet Veco Derību iztulkojis 1689. gadā. Šim vēsturiski nozīmīgajam darbam par godu viņš pie mācītājmājas iestādījis divus ozolus, kas zaļo vēl šodien. Kā mācītājs , bet vēlāk - Kokneses apriņķa prāvests uzcītīgi vadījis draudzes.No vēstulēm un ziņojumiem, bet īpaši 1699. gadā rakstītās vēstules ģenerālgubernatoram Dālbergam par iepriekšminētajiem faktiem iespējams uzzināt vēl precīzāk. Semestra darba mērķis – atrast, izpētīt un apkopot pēc iespējas vairāk E. Glika materiālu – dokumentāro liecību par 17. gs. b. Vidzemes kultūrvēsturisko un sociālo gaisotni.",0
1795,Leksiskās kohēzijas aspekti 2011.gada Latvijas Bankas un Anglijas Bankas pārskatā,"Šis zinātniski pētnieciskais darbs ir vērsts uz izvēlēto leksiskās kohēzijas aspektu izpēti 2011. gada Latvijas Bankas un Anglijas Bankas gada pārskatā. Autore ir izanalizējusi Latvijas Bankas prezidenta Ilmāra Rimšēviča un Anglijas Bankas priekšsēdētāja Deivida Līsa (Mr Deivid Lees) priekšvārdus. Darbs ir balstīts uz Halideja un Hasanas ( 1976) leksiskās kohēzijas dalījumu atkārtojumos un vārdkopās. Darbs pēta atkārtojumus, kā vienu no leksiskās kohēzijas aspektiem. Pētījuma rezultāti rāda, ka vārdu atkārtošanai ir nozīmīgs īpatsvars analizētajos gada pārskata priekšvārdos. Secinājumā, vārdu atkārtošana, kā viens no tiešākajiem leksiskās kohēzijas aspektiem – palīdz izklāstīt informāciju skaidri, kas savukārt, ir viens no gada pārskata žanra principiem. Turklāt, Latvijas Bankas gada pārskata pētījuma rezultāti ir līdzīgi Anglijas Bankas gada pārskata pētījuma rezultātiem, kas norāda uz to, ka dotie diskursi neatšķiras savā starpā pēc savām kontekstuālajām īpatnībām.",0
1796,"Sinhronā tulkošana un informācijas struktūra: daži novērojumi, kas varētu būt svarīgi tulkošanas studijām un valodniecībai","Sinhronā tulkošana ir samērā nedabiska un katrā ziņā ļoti sarežģīta darbība. Tulkam ir vienlaikus jātiek galā ar vairākiem uzdevumiem. To visu turklāt sarežģī tas apstāklis, ka valodas atšķiras daudzos un dažādos veidos. Papildus tādām atšķirībām kā leksika un sintakse valodas atšķiras arī atkarībā no tā, kā tajās tiek strukturēta informācija. Šī darba mērķis ir ieskicēt dažas latviešu valodas īpatnības, kas saistītas ar vārdu kārtību un informācijas struktūru. Tas tiek darīts, analizējot datus, kuri savākti, lūdzot studentus iztulkot dažus īpaši izveidotus teikumus. Pētījuma beigās tiek izdarīti daži secinājumi par novērojumiem attiecībā uz informācijas struktūru, kuri varētu būt svarīgi tulkošanas studijām un valodas pētīšanai vispār. Šis pētījums varētu parādīt, ka informācijas struktūrai latviešu valodā būtu nepieciešams pievērst lielāku uzmanību, nekā tā saņem pašlaik.",0
1797,Chengyu kā ķīniešu valodas frazeoloģiskā vienība,"Valoda ir tautas gudrības garīguma nesējs, tajā atspoguļojas tautas īpatnība, kas darinājusies sakarā ar tautas dabisko apkārtni un vēsturiskajiem pārdzīvojumiem. Valoda katrai tautai ir lielākais un dārgākais mantojums dvēseles un gara atklāsmei. Tās dzīļākās nozīmes izzināšana ir gadsimtiem uzkrātu daudzslāņu gudrības izprašana, kura ir slēpta vārdos un frazeoloģismos - tās būrtiskajā, figurālajā un simboliskā nozīmē. Frazeoloģismi  bija un paliek valodā visas tās ilgstošas vēstures garumā, par ko liecina gan senie pieminekļi, gan jaunā laika literatūras darbi, gan arī mūsdienu sarunvaloda. Frazeoloģijā ir ietverta bagāta, vēsturiska tautas pieredze, tajā ir atspoguļoti priekšstati, kuri ir saistīti ar dažādu darbu veikšanu, cilvēku sadzīvi un kultūru. Ķīnas valodā kā svešvalodas studēšanā, ir ļoti svarīga frazeoloģijas pētīšana, to vienību dziļa izprašana, jo tieši frazeoloģijā tiek konstatēta Ķīnas tautas sadzīves, kultūras un vēstures specifika. Tāpēc ka sarunvalodā ļoti bieži tiek izmantotas frazeoloģijas vienības bez dziļas to izprašanas nav iespējami pilnvērtīgi saprasties ar ķīniešiem,. Turklāt ari publicistikā un daiļliteratūrā tiek lietoti vairāki figurālie un ekspresīvie frazeoloģiskie apvienojumi.Ķīnas valodas frazeoloģiska krājuma pētīšana ir mūsdienu Ķīnas valodas kopējās lingvistikas analīzes nepieciešama un obligāta sastāvdaļa. Darba mērķis ir chengyu iespējamo struktūrālo formu klasifikācija, to gramatiskās īpašības un sinemātikas izskatīšana, balstoties, galvenokārt, uz ķīniešu idiomātisko vārdnīcām.",0
1798,Incesta motīvs latviešu prozā,"Bakalaura darbā „Incesta motīvs latviešu prozā” pētīta incesta motīva reprezentācija cittautu un latviešu literatūrā, kā arī sniegts ieskats incesta fenomena teorijās antropoloģijas un psiholoģijas zinātnēs. Darbā analizēti un interpretēti prozas darbi sākot ar 19. gadsimta nogali, beidzot ar mūsdienām. Tajos tiek apskatīta incesta motīva struktūra, galvenās tematiskās un poētiskās realizācijas tendences. Bakalaura darbā ir rasts skaidrojums incesta motīva fenomenam latviešu prozā dažados posmos.Atslēgas vārdi: incests, tabu, latviešu proza, fenomens, motīvs",0
1799,Behemota un leviatāna tēlu etimoloģija seno Tuvo Austrumu mitoloģijā,"Bakalaura darba tēma ir „Behemots un leviatāna tēlu etimoloģija Tuvo Austrumu mitoloģijā”. Gadsimtiem ilgi Bībeles studenti nebija pārliecināti par behemota un leviatāna identitāti. Dažādi autori dažādos laika posmos ir centušies pierādīt behemota un leviatāna esamību. Kā, piemērām, behemota un leviatāna tēls bija pazīstams jau senajos Tuvajos Austrumos, sākot ar šumeru pūķi kur, babiloniešu Tiamatu, akadiešu debesu vērsi, kas tika pielīdzināts behemota tēlam, līdz pat ugarītu septiņgalvainajam pūķim lotānam. Leviatāna tēls bija pielīdzināts arī Motam – pazemes dievam un Jam – jūras un upes dievam no ugarītu mītiem, kas bija simbols vai metafora nāvei, ļaunumam un haosam Šie tēli gadsimtu laikā caurvija visu Tuvo Austrumu mītu tekstus.",0
1800,Jāņa Zariņa režija Latvijas PSR Operas un baleta teātrī (1963.-1973.),"Maģistra darbs „Jāņa Zariņa režija Latvijas PSR Operas un baleta teātrī (1963-1973)” veltīts izcilā latviešu dramatiskā un operas teātra režisora veikumam operas režijā pēc atgriešanās no emigrācijas Anglijā. Izsekots, kā dramatiskā teātra režisora pieredze ietekmē darbu operas režijā, kā arī analizētas personības un mākslas iespaidi gan Latvijā, gan ārzemēs, kas ietekmējuši mākslinieka uzskatus un estētiku. Interpretēti režisora teorētiskie uzskati par mākslu, caurskatot arī bibliogrāfisko retumu, kurš iepriekš nav piesaistījis pētnieku uzmanību – J.Zariņa brošūru „Krievijas teātri” (1925). J.Zariņa operu iestudējumu analīzē centrālā vieta atvēlēta viņa interpretētajai Dž .Pučini operai „Turandota”( 1973). Atslēgas vārdi: Jānis Zariņš, operas režija, masu skati, modernisms, psiholoģiskais reālisms, „Turandota”.",0
1801,Prezentācijas angļu valodā akadēmiskā vidē,"Bakalaura darba tēma ir prezentācijas angļu valodā akadēmiskā vidē. Bakalaura darba mērķis ir pierādīt, ka akadēmiskās prezentācijas angļu valodas kursā ir ļoti svarīgas un noderīgas studentiem, jo tās palīdz apgūt angļu valodu un paplašināt tas pielietojumu. Darba teorētiskajā daļā ir aprakstīta saikne starp akadēmiskajām prezentācijām un valodas pielietošanu. Darbā tiek pētīta akadēmisko prezentāciju plānošana un sagatavošana, struktūra, vizuālo materiālu nozīme, kā arī akadēmisko prezentāciju pasniegšana auditorijai. Darba praktiskā daļa ir uz anketām un to analīzes balstīts pētījums. Šī daļa satur arī uz vērojumu balstītu pētījumu. Pētījums pierāda, ka akadēmisko prezentāciju pareiza organizēšana un pasniegšana ir lieliska iespēja studentiem iemācīties lietot angļu valodu dažādās dzīves sfērās.",0
1802,Japānas tradicionālās un modernās kultūras izpausmes Masaši Kišimoto mangā „Naruto”,"Bakalaura darbs „Japānas tradicionālās un modernās kultūras izpausmes Masaši Kišimoto mangā „Naruto”” ir veltīts Japānas tradicionālās un modernās kultūras izpētei, kas atspoguļota vienā no mūsdienu populārākajām mangām „Naruto”.Darba mērķis ir atrast, izpētīt un sistematizēt Japānas tradicionālās un populārās kultūras saistības ar „Naruto” mangas stāstu, personāžiem un idejām.Šī tēma ir aktuāla, jo „Naruto” manga ir viena no populārākajām mangām un tā gūst strauju popularitāti ārpus Japānas. Tāpēc šis darbs var tikt izmantots, lai izglītotu cilvēkus par japānas kultūras iezīmēm, kas atspoguļotas šajā mangā.Darbā tika secināts, ka visvairāk „Naruto” mangā parādās japāņu kultūras iezīmes, kas saistāmas ar vēsturiskajiem ņindžām un to tēlu no leģendām. „Naruto” mangā ir arī ļoti daudz atsauču uz šinto mitoloģiju un budisma idejām.Darbs sadalīts trīs daļās. Bakalaura darbā ir 67 lapaspuses.",0
1803,Darbības vārdu semantikas skaidrojums latviešu literārās valodas vārdnīcās,"Maģistra darba tēma – „Darbības vārdu semantikas skaidrojums latviešu literārās valodas vārdnīcās”.Darbā analizēti darbības vārdu skaidrojumi trīs latviešu valodas vārdnīcās – „Latviešu literārās valodas vārdnīcā” (1972−1996), „Latviešu valodas vārdnīcā” (1987) un „Mūsdienu latviešu valodas vārdnīcas” darba versijā. Galvenā uzmanība pievērsta „Mūsdienu latviešu valodas vārdnīcai”.Darbības vārdu skaidrojumi apskatīti pa vārdnīcas laukiem, atsevišķi aprakstot fonētiskās, morfoloģiskās un morfēmiskās, sintaktiskās, semantiskās, stilistiskās informācijas lauku un ilustrāciju lauku.Darba mērķis – analizēt problēmas, kas saistītas ar darbības vārdu iekļaušanu vārdnīcās −  gramatisko kategoriju interpretāciju un semantikas skaidrojumu.Atslēgvārdi: leksikogrāfija, darbības vārds, semantika, vārdnīcas, latviešu valodas vārdnīca.",0
1804,Sievietes identitātes problemātika I. Bahmanes stāstos „Simultan” un „Undine geht”,"Šajā bakaluara darbā tiek pētīti vācu autores Ingeborgas Bahmanes (Ingeborg Bachmann) stāsti “Simultan” un “Undine geht”.Darba galvenais uzsvars tiek likts uz sievietes identitāti Bahmanes stāstos. Lai gan abi stāsti nav tapuši vienā laika periodā, tos caurvij līdzīga sievietes tēla problemātika.Darbā tiek sniegts ieskats par Bahmanes literāro darbību un prozas darbiem. Tiek definēta sievietes identitāte un izvēlētie teksti tiek analizēti, salīdzinot tajos attēlotos sieviešu tēlus. Kopsavilkumā tiek secināts, kā pastāvošā sabiedrības kārtība ietekmē sievietes identitātes attīstību.",0
1805,Paideia grieķu romānā,"Maģistra darba Paideia grieķu romānā mērķis ir, pamatojoties uz Romas impērijas laika tekstu – grieķu romāna – liecībām, izprast jēdziena paideia saturisko izvērsumu Romas impērijas laika kultūrtelpā.Pētījumā tiek secināts, ka paideia ir grieķiskās identitātes būtiskākais elements, un klātesošs cilvēka kā indivīda izglītošanai un iesaistīšanai sabiedrībā.Haritona Hairejs un Kalliroje ir romāns, kurā redzama jau varoņiem piemītošas attiecīgi vīrišķās un sievišķās paideia attīstība. Savukārt, Longa Dafnids un Hloja atspoguļo neziņu kā paideia trūkumu, un procesu, kā tā tiek pārvērsta par izglītošanos.Pētot paideia klātbūtni Haritona romāna galveno varoņu rīcībā un valodā, ir secināms, ka tekstā ir saskatāma divu līmeņu paideia, no kurām viena ir progresējoša, un otra ir regresējoša. Longa romānā paideia tiek no jauna iemācīta, tekstam pierādot, ka mācīšanās bez dabas palīdzības un vērojumiem ir nepilnīga lieta.Atslēgvārdi: paideia, antīkais grieķu romāns, izglītošanās, pepaideumenos.",0
1806,"Literārā tulkojuma īpatnības: J.Griškoveca romāns ""Krekls"" latviešu valodā.","Darbs ir veltīts krievu un latviešu literārā tulkojuma īpatnību izpētei. Tā mērķis – noskaidrot krievu un latviešu literārā tulkojuma īpatnības, par piemēru ņemot J.Griškoveca romānu „Krekls”. Autors veic romāna „Krekls” oriģināla krievu valodā un tā tulkojuma latviešu valodā salīdzinošo analīzi. Īpaša uzmanība darbā tiek veltīta literārā tulkojuma lingvistiskiem jautājumiem (frazeoloģismu, kalamburu, personvārdu tulkojumi u.c.).Darbs sastāv no divām nodaļām. Pirmā nodaļa ir veltīta daiļtekstu teoretiskajiem jautājumiem. Otrajā nodaļā tiek analizētas J.Griškoveca romāna „Krekls” latviešu tulkojuma īpatnības.Pētījums var ieinteresēt filologus, kas nodarbojas ar līdzīgiem jautājumiem, kā arī citus interesentus.",0
1807,Epistēmiskā vērtējuma apstākļa vārdu lietojums zinātnisko rakstu korpusā,"Darbā tiek pētīti epistēmiska vērtējuma apstākļa vārdi, kuri tiek lietoti zinātniskajos rakstos.Iesniegtajā bakalaura darbā iekļauta analīze par zinātniskajiem rakstiem, tās stiliem, mērķiem, funkcijām un epistēmiska vērtējuma apstākļa vārdiem.Kā arī tiek apskatīti citi pētījumi šajā tēmā.Pastāv dažādi apgalvojumi par to,ka zinātniskajos rakstos autori lieto epistēmiskas modalitātes vārdus, lai izvairītos no tiešiem apgalvojumiem.Empīriskais pētījums tiek veikts ar mērķi, lai uzzinātu, vai epistēmiska vērtējuma apstākļa vārdi tiek lietoti ar tādu pašu iemeslu.Bakalaura darba mērķis ir analizēt epistēmiska vērtējuma apstākļa vārdus zinātnisko rakstu korpusā,prezentēt rezultātus un sniegt objektīvo secinājumu par šo tēmu.Darbā tiek izmantota metode,ar kuru tiek analizēti apstākļa vārdi lingvistikas korpusā.Apkopotie dati ļāva secināt,ka epistēmiska vērtējuma apstākļa vārdi ir bieži lietoti zinātniskajos rakstos un to lietojums ļauj šo rakstu autoriem izvairīties no tiešiem apgalvojumiem.",0
1808,Abāsidu perioda vīna tematika literatūrā,"Bakalaura darba nosaukums ir „Vīna tematika Abasīdu dzejā”. Šis darbs satur apskatu par vīna dzejas parādīšanos arābu literatūras Umajādu kalifāta laikā un tā tālāko attīstīšanos Abasīdu kalifāta laikā, kur slavens dzejnieks Abu Nuvas no tā izveido jaunu žanru, ko nosauca par hamrijāt. Tiek parādīt dzejnieka dzīves gaitas, lai varētu redzēt, kas viņu iedvesmoja uz dzeju rakstīšanu.Darba mērķis ir parādīt lasītājam to, kā vīna dzeja attīstījās, ko tā ietver sevī un, kas bija aizliegts.Tēma vienmēr būs aktuāla, jo dzejnieks un žanrs pieder pie vēsturiskās klasikas. Tās aktualitāte var tikt saskatāma arī mūsdienu vai citu laika periodu autoros. Par kuriem pasaule agri vai vēlu uzzinās aizvien vairāk un vairāk.Arābu kultūrā pret vīnu jau sen ir radīti aizliegumi. Taču neskatoties uz to, vīns iegūst augstu vietu arābu dzejā. To, cik daudz tā ir dumpīga, neķītra, gudra un ekstraordināra, tik daudz tā arī būs slavena.",0
1809,"Interjers, telpa Jāņa Akuratera un Pāvila Rozīša prozā: salīdzinošais aspekts","Maģistra darbā „Interjers, telpa Jāņa Akuratera un Pāvila Rozīša prozā: salīdzinošais aspekts” analizētas 20. gs. latviešu autoru mākslinieciskās pasaules telpas kategorijas (pilsēta, lauki, sociālā, vēsturiskā, ģeogrāfiskā, varoņa personīgā telpa u.c.), iezīmējot telpā būtiskus elementus - arhitektoniskās un interjera detaļas (kāpnes, durvis, spoguli, gleznu, kamīnu, gultu, pulksteni u.c.). Autoru daiļdarba telpa analizēta salīdzinošā aspektā. Pētījums atklāj abu autoru daiļdarba telpas mākslinieciskās iezīmes, telpiskās attieksmes, telpas elementu un interjera detaļu atšķirīgo semantiku. Analizēts arī, kā autora mākslinieciskajā pasaulē līdzās interjera un telpas elementiem iezīmējas telpas vēsturiskais un sociālais konteksts, kā arī Akuratera un Rozīša prozas telpas un interjera kopīgās un atšķirīgās iezīmes. Daiļdarbu hronotopa telpas un interjera elementi skatīti ciešā saistībā ar autoru biogrāfiju un mākslinieciskajiem principiem.",0
1810,12. klases eksāmena angļu valodā runāšanas daļas vērtēšanas skalas validācija,"Maģistra darbā ir iztirzāts analītiskās vērtēšanas skalas kā instrumenta pielietojums 12. klases eksāmena runāšanas daļas valodas prasmju novērtēšanā. Pētījuma mērķis ir izpētīt 12. klases runāšanas daļas vērtēšanas skalu un apkopot pierādījumus tās teorētiskajai pamatotībai. Tēmas aktualitāti nosaka tas fakts, ka 2011. gada 12. klases eksāmenam tika izstrādāta jauna runāšanas daļa, kā arī jauna vērtēšanas skala.Maģistra darbā ir apskatīti vērtēšanas skalas pielietojuma runāšanas prasmju novērtēšanā teorētiskie ietvari, kā arī ir izpētīti tās validācijas paņēmieni. Darba autore ir izmēģinājusi jauno 12. klases runāšanas daļas vērtēšanas skalu un ir izpētījusi tās teorētisko pamatotību. Teorētiskās pamatotības pierādījumi tika apkopoti ar kvalitatīvu un kvantitatīvu analīžu palīdzību. No pētījuma rezultātiem var secināt, ka 12. klases runāšanas daļas vērtēšanas skala var būt pielietota runāšanas prasmju novērtēšanā. Atslēgvārdi: 12. klases angļu valodas runāšanas daļa, runāšanas prasmju testēšana, vērtēšanas skala, validācija",0
1811,Angļu valodas leksikas mācīšanās stratēģijas pamatskolā,"Bakalaura darbs veltīts angļu valodas krājuma apguves specifikai pamatskolā. Autore pētījusi galvenās angļu valodas mācīšanās stratēģijas pamatskolas septītajā klasē, uzsverot lasīšanas, rakstīšanas un klausīšanās nozīmi angļu leksikas apguvē, kā arī izmērījusi skolēnu angļu valodas vārdu krājuma līmeni. Pētījuma mērķi ir analizēt septīto klašu skolēnu vārdu krājuma apjomu, daudzveidību un kvalitāti gan tā mutiskajā, gan rakstiskajā lietojumā.",0
1812,Klausīšanās mācīšana angļu valodas stundās,"Šis bakalaura darbs ir veltīts klausīšanās apmacīšanai angļu valodas stundās un pēta  klausīšanās vingrinājumus un to ierakstu veidus  un īpatnības.  Darba teorētiskā daļa sniedz pārskatu par klausīšanās procesa apguvi un teksta izpratni, informācijas apstrādi klausīšanās laikā; pētījums apraksta  klausīšanās vingrinājumu sadalīšanu svarīguma pakāpēs un demonstrē dažādus klausīšanās materiāla veidu raksturojumus un klausīšanās ierakstu galvenos faktorus, kuri palīdz vai traucē klausīšanās teksta izprašanai.   Teorētiskā daļa ir saistīta ar praktisko daļu, analizējot  klausīšanās vingrinājumus un to klausīšanās ierakstus “Upstream Upper Intermediate” mācību gramatā. Šīs grāmatas klausīšanās vingrinājumi un klausīšanās ieraksti tika izpētīti vadoties pēc atlasītiem parametriem. Tie tika rūpīgi aprakstīti un analizēti, lai pierādītu to derīgumu  studentu klausīšanās prasmju attīstīšanā. Secinājumi balstās uz teorētisko daļu, klausīšanās vingrinājumu un to ierakstu analīzi.",0
1813,Tradīciju pārrāvums cante jondo  mākslas evolūcijas procesā,"Mūsdienās flamenko ir starptautiski atpazīstams kultūras un mākslas izpausmju kopums,neskatoties uz to, tas ir kļuvis par ļoti neskaidru un komercializētu fenomenu. Valsts institūcijasneizprot vai ignorē aktuālās problēmas flamenko mākslas pasaulē. Šo institūciju atbalstītāheterodoksā flamenkoloģija cenšas transformēt kontekstu, kurā flamenko mākslinieki veidojušisavu daiļradi, un no jauna interpretēt konceptus, kuru ietekmē radies un attīstījies šīs mākslaskodols, cante jondo. XX gadsimta 80.gados sāk veidoties tradīciju pārrāvums cante jondomākslas evolūcijā. Šajā pētījumā tiek pamatots, ka pašlaik cante jondo atrodas uz izzušanasrobežas.Atslēgvārdi: cante jondo, čigānu mantojums, ortodoksāls, heterodokss, kultūras industrija,pārrāvums, izzušana.",0
1814,Reģistrs mutvārdu tulkošanā,"Reģistrs ir svarīgs mutvārdu tulkošanas aspekts, kurš vēl joprojām ir pētīts nepietiekami. Tāpēc šī diplomdarba mērķis ir aprakstīt reģistru un tā lomu mutvārdu tulkošanā. Darba uzdevumi iekļauj: reģistru raksturojošās iezīmes, reģistru klasifikācijas principus, runas un to klasifikāciju, kā arī analizēt runas, meklējot neformālos elementus, kuri varētu sagādāt grūtības tulkam.Izvirzītā mērķa sasniegšanai tika iztulkotas un transkribētas astoņas runas. Tajās atspoguļoti aktuāli notikumi Eiropā, ASV un citur pasaulē.Dažādie runu temati, kā arī dažādie runātāji nodrošina, ka neatkarīgi no runas tēmas vai runātāja individuālajām īpašībām neformālie elementi raksturīgi arī formālajām runām un ka tie patiešām tulkam var radīt zināmas grūtības.Formālo runu analīze parāda, ka pastāv neformālie leksiskie elementi, neformālie gramatiskie elementi un neformālie fonētiskie elementi, kas noteiktās situācijās tulkam var sagādāt nopietnu izaicinājumu.",0
1815,Vārdnīcu izmantošana un lietotāju prasmes,"Bakalaura darbā tiek pētīti tādi svarīgi ar leksikogrāfiju saistīti jautājumi, kā vārdnīcu lietošana, vārdnīcu lietotāju prasmes un lietotāju vajadzības. Darba procesā tika izanalizētas trīs populāras elektroniskas vārdnīcas un tika noskaidrots, cik veiksmīgi studenti lieto šīs vārdnīcas. Pētījuma mērķis bija noteikt problēmas, ar kurām augstākā līmeņa angļu valodas studenti saskaras, izmantojot elektroniskas vienvalodu vārdnīcas, ka arī noskaidrot iespējamos kļūdu cēloņus vārdnīcu izmantošanas procesā. Pētījuma rezultāti parāda, ka augstākā līmeņa angļu valodas studenti pieļauj kļūdas vārdnīcu izmantošanā, jo viņiem bieži trūkst vārdnīcu lietotāju prasmes.Turpmākie pētījumi ir jāveic, lai konkrētāk izpētītu lietotāju prasmes vārdnīcu izmantošanā, kā arī izpētītu vārdnīcu prasmju apguves efektivitāti mācību procesā.Atslēgas vārdi: vārdnīcu izmantošana, vārdnīcas izmantošanas prasmes, elektroniskās vienvalodu vārdnīcas, vārdnīcu izmantošanas kļūdas.",0
1816,Mijkultūras prasmju veidošana angļu valodas stundās izmantojot drāmas elementus,"Diplomdarbs atspoguļo diskusiju par kultūras, starpkultūru kompetences un drāmas jēdzieniem. Darba autors iztirzā dažādu pētnieku izvirzītās teorijas, saistītas ar šiem jēdzieniem. Diplomdarba mērķis ir veicināt un attīstīt skolēnu starpkultūras izpratni, izmantojot drāmas aktivitātes angļu valodas stundās. Lai sasniegtu diplomdarbā izvirzīto mērķi, autore ir izveidojusi un praksē pielietojusi aktivitātes, balstītas uz drāmu un pieskaņojusi tās izvēlētajai mērķauditorijai, ņemot vērā skolēnu vecumu un valodas apguves līmeni. Lai apzinātu, cik efektīvi skolēni ir izpratuši starpkultūru kompetenci ar drāmas aktivitāšu palīdzību, autore ir veikusi mutiskas intervijas un anketēšanu atgriezeniskās saites iegūšanai.Praktisko pētījumu rezultāti atspoguļo skolēnu interesi, kreativitāti un drāmas efektivitāti, attīstot viņu starpkultūru izpratni. Atslēgvārdi: starpkultūru kompetence, kultūra, drāma",0
1817,"Intertekstualitātes loma Deivida Lodža romānos ""Maza pasaule"", ""Paradīzes ziņas"" un ""Terapija""","Šī pētnieciskā darba mērķis ir intertekstualitātes lomas izpēte Deivida Lodža romānos „Maza pasaule”, „Paradīzes ziņas” un „Terapija”. Jautājums pētījumā analizēts no vairākiem aspektiem. Maģistra darbā tiek dots intertekstualitātes definējums, tiek apspriesti tās piemēri, vēsture, funkcijas un nozīme literatūrā. Darbā interpretēts intertekstualitātes lietojums literatūrā, konkrēti, D.Lodža romānos „Maza pasaule”, „Paradīzes ziņas” un „Terapija”. Izpētes rezultātā secināts, ka intertekstualitātes lietojumam autora darbos ir īpaša nozīme, proti, saskaņā ar Lodža viedokli, iepriekšējo mītu un literāro darbu pārveidošana lai mainītu formu vai rastu saskaņojumu ar mūsdienu dzīves priekšstatiem, lai slēptu no lasītāja īsto nozīmi, liekot viņam veidot paralēles ar citiem tekstiem un sniedzot baudu, atpazīstot vienu vai otru elementu no literārajiem darbiem, kas ieslēpti analizēto romānu tekstos.",0
1818,Personīgo zīmogu loma Bada Šaņžeņ (1626-1705) personības atklāšanā,"Bakalaura darba tēma ir „Personīgo zīmogu loma Bada Šaņžeņ (1626-1705) personības atklāšanā”.Šī darba mērķis ir aplūkot personīgo zīmogu attīstību; noskaidrot to māksliniecisko vērtību līdzās tādām Ķīnas mākslām kā kaligrāfija un glezniecība un uz Bada Šaņžeņ piemēra izprast zīmogu lomu mākslinieka personības atklāšanā.Trīs nodaļās tiek apskatīta personīgo zīmogu vieta līdzās Ķīnas kaligrāfijai un glezniecībai un to, kā caur zīmogos iegravēto tekstu izpaužas 17. gadsimta mākslinieka personības aspekti un dzīves notikumi, aplūkojot tos uz agrīnās Cjin dinastijas vēsturisko notikumu fona.Darbā aplūkotā tēma dod priekšstatu par personīgo zīmogu nozīmi Ķīnas mākslā un to, ka, analizējot zīmogos iegravētos tekstus, iespējams atklāt vairākus to autora personības aspektus – emocijas, uzskatus, svarīgākos dzīves notikumus, un tml. Bada Šaņžeņ gadījumā spilgti iezīmējas, ka attiecīgu zīmogu izmantojums atbilst konkrētiem mākslinieka dzīves posmiem un personības izmaiņām, papildinot mākslinieka biogrāfiskās ziņas, kā arī daiļrades īpatnības.",0
1819,Skaistumkopšanas terminoloģija latviešu valodā,"Darbam ir trīs nodaļas. Pirmajā, “Skaistumkopšanas nozares tekstu raksturojums un to nozīme patērētājam” raksturoti skaistumkopšanas tekstu veidi un šo tekstu nozīme patērētājiem. Otrās nodaļas nosaukums ir “Skaistumkopšanas un kosmetoloģijas terminu pielietojums un tulkošana”. Tajā sniegta informācija par nozaru tekstu tulkošanu, nozares terminu sistēmu un tās mijiedarbību ar citu nozaru terminu sistēmām, kā arī terminu izcelsmi un reprezentāciju. Trešajā daļā analizēti trīs tekstu tulkojumi: Laboratorijas GUINOT produkcijas reklāmas buklets, žurnāla „Les Nouvelles Esthetiques” reklāmas raksts un kosmētisko līdzekļu Garnier Pure sērijas produkta anotācija. Atklātas grūtības, kas radušās tulkojot šos tekstus un terminoloģijas izvēlē, kā arī minēti piemēri, kur atklājas šo tekstu īpatnības un raksturojums.Pielikumā izveidots neliels skaistumkopšanas nozares terminu glosāriju, apkopojot terminus, ar kuriem visbiežāk nācies sastapties ikdienas darbā.",0
1820,NLP metožu lietošana mācot vārdus svešvalodā sākumskolniekiem,"Pētījumā ir apskatīta NLP metožu lietošana, mācot svešvalodu bērniem sākumskolas vecumā.              Darbā ir izpētītas dažādas svešvalodas pasniegšanas pieejas un izdarīti secinājumi par to, vai NLP metodes ir labākas par citām, atzīstot un pamatojot, ka pārējās metodes arī ir ieteicams izmantot.              Pētījums satur sekojošo jautājumu analīzi: kas ir vārdi un vārdu krājuma būtība, pedagoģiskās un psiholoģiskās īpatnības strādājot ar 6-7 gadus veciem bērniem, NLP būtību un tās piemērošanu angļu valodas mācīšanā. Darbs ietver detalizētu izklāstu par vārdu mācīšanu un mācīšanas stratēģijām.             Pirmās sešas nodaļas piedāvā kritisku literatūras pārskatu par pētījumā ietvertajām tēmām - lingvistiku, pedagoģiju, metodoloģiju un psiholoģiju. Septītā nodaļa izklāsta eksperimenta norisi, datu un rezultātus, salīdzinot NLP metodes un komunikatīvo pieeju mācot vārdus svešvalodā. Pielikumos ietverti detalizēti stundu plāni. Atslēgvārdi: NLP, komunikatīvā pieeja, valodas mācīšanās un apgūšana, leksikons, lemmas.",0
1821,Tulkošanas normas Latvijā,"Šis pētījums parāda darba autores tiesas spriedumu tulkojumu salīdzinājumu ar TTC norādījumiem. Diplomdarbā ir apspriestas juridisko tekstu raksturīgākās īpatnības un to tulkošanas problēmas, ar kurām ir sastapies jebkurš juridisko tekstu tulkotājs. Darba autore centās pierādīt, ka tulkotājam ir atļauts noteiktā mērā veikt izmaiņas un pārveidot juridiskos tekstus un juridiskā teksta nozīme nemainās. Tomēr hipotēzes pierādīšanu apgrūtināja tas, ka juridiskiem tekstiem ir arī juridiskā ietekme, ko nedrīkst izmainīt vai pārveidot. Autores tulkojumi tapa pirms iepazīšanās ar TTC norādījumiem Tomēr pēc darba autores tiesas spriedumu tulkojumu salīdzinājumu ar TTC norādījumiem, var secināt, ka dažas neatbilstības TTC norādījumiem nemaina juridiskā dokumenta juridisko ietekmi.",0
1822,Speciāla franču valoda - tūrisma franču valoda,"Atslēgvārdi:  Speciāla  franču  valoda, izpētīšana, analīze,  leksika,  turisma terminologija, vārdnīca.Maģistra darbs pēta  speciālas franču  valodas pasniegšanas vietas  jautājumu  franču  valodas ka svešvalodas didaktikā.Šajā  darbā ir  trīs nodaļas. Pirmājā nodaļā ir  aprakstiti dažadas speciālas  franču valodas programmas,  datu  apkopošna,  attiecības  starp  speciālo franču valodu  un  parasto  franču  valodu.Otrajā nodaļā  ir  izpetīti  speciālas franču  valodas pasniegšanas  competences.Trešajā  nodaļā tiek  paradīta  īsa speciālas franču valodas metodiku analīze.Maģistra darbā arī tiek piedāvāti  divi  pielikumi: turisma terminu vārdnīca un internetlapu, veltitus speciālai  franču valodai, saraksts.",0
1823,Motivācijas attīstīšana ar lomu un valodas spēļu palīdzību vidusskolā,"Galvenais diplomdarba mērķis ir izpētīt spēļu un lomu spēļu kā mācību metodes ietekmi uz motivācijas attīstību vidusskolā.Lai sasniegtu šo mērķi, tika pētīti galvenie motivācijas veidi un motivācijas loma svešvalodu apmācībā. Bez tam tika aprakstīti galvenie nosacījumi, kas ir vajadzīgi motivācijas radīšanā valodu apmācībā. Tika arī izsekotas galvenās spēļu un lomu spēļu priekšrocības no motivācijas viedokļa. Pētījuma praktiskā daļa tika veikta vairākos posmos. Vispirms tika sagatavota anketa, lai izpētītu skolnieku mērķa grupas vajadzības un intereses, tai skaitā viņu attieksmi pret spēlēm un lomu spēlēm. Otrajā posmā autore izvēlējās un praksē izmēgināja vairākas spēles un lomu spēles. Noslēgumā autore analizēja praksē izmēģināto aktivitāšu ietekmi uz skolnieku motivāciju.Tika secināts, ka spēlēm un lomu spēlēm ir pozitīva ietekme uz motivācijas attīstību vidusskolā.",0
1824,Jāņa Asara personības un literārās darbības raksturojums,"Maģistra darbā „Jāņa Asara personības un literārās darbības raksturojums” ietilpst informācija par Jāņa Asara biogrāfiju, izglītību, profesionālo darbību, sociāli politisko darbību, uzskatiem, personības īpatnībām, un nāves apstākļiem, šīs informācijas raksturojums, Jāņa Asara darbības vērtējums un galveno tendenču atspoguļojums aktuālajā literatūrkritikā, literatūrteorētisko rakstu raksturojums, un sabiedriski politiskiem jautājumiem veltīta raksta interpretējums, kas palīdz izpētīt un saprast Jāņa Asara viedokli, personības attīstību, galvenos darbības virzienus un viņa devumu latviešu publicistikā un literatūrkritikā. Darba mērķis ir, apkopojot izmantotos materiālus, sniegt objektīvu Jāņa Asara personības un literārās darbības raksturojumu. Iegūtie rezultāti liecina par Jāņa Asara nozīmīgumu latviešu literatūras attīstībā.",0
1825,Sievietes tēls franču fantastiskajos stāstos,"Darba mērķis ir izpētīt sievietes tēlu 19.gs. franču fantastiskajos stāstos, parādīt tā dažādību, atrast tā kopīgās iezīmes un galvenās atšķirības. Darba tapšanā galvenokārt izmantotas rakstnieku un literatūras teorētiķu sarakstītās grāmatas, Teofīla Gotjē un Šarla Nodjē fantastiskie stāsti, kā arī interneta resursi.Atslēgas vārdi: Franču literatūra, fantastiskais stāsts, sievietes tēls, Teofīls Gotjē, Šarls Nodjē, 19. gadsimts",0
1826,"Stāstījuma stratēgijas Pola Ostera darbā ""Ņujorkas triloģija""","Šī darba tēma ir stāstījuma stratēģijas Pola Ostera darbā “Ņujorkas triloģija”. Centrālais darba uzdevums ir triloģijas romānu teksta analīze, salīdzinot tos ar attiecīgiem elementiem dažādos intertekstuāli nozīmīgos tekstos, īpašu uzmanību pievēršot Edgara Alana Po darbiem. Darbā tiek aplūkotas stāstījuma stratēģijas, kas izceļ stāstījuma metaliterāro aspektu. Darba mērķis bija pierādīt, ka Pola Ostera stāstījuma stratēģijas “Ņujorkas triloģijas” romānos ne tikai akcentē postmodernā teksta intertekstuālo un metaliterāro raksturu, bet arī bezgalīgās iespējas tā interpretācijā.Darba autore analizējusi teorētiskos materiālus un, analizējot Ostera romānus, sekojusi teksta analīzes vadlīnijām Rolāna Bārta, Braiena Makheila, Šlomitas Rimonas-Kenanas, Deivida Lodža, Umberto Eko un citu literāro kritiķu un teorētiķu darbos. Kā piemērotākā postmoderno tekstu analīzei tika izvēlēta poststrukturālā pieeja.Pētījuma gaitā pierādīts, ka Pola Ostera triloģiju var uzskatīt par postmodernā detektīvžanra darbu, kas plaši izmanto intertekstualitātes iespējas. Darba gaitā atklātas negaidītas sakarības – piemēram, intertekstuāls paralēlisms ar E. A. Po dzejoli “Krauklis”.",0
1827,Angļu politiskā diskursa metaforas drukātajos medijos,"Šī darba centrā ir politiskā diskursa metaforas. Darba mērķis ir izpētīt metaforu lietojumu rakstos par politiku dažādās Lielbritānijas avīzēs – The Daily Telegraph, The Guardian, The Sun, The Daily Mirror. Lai pierādītu darba hipotēzi (metaforas avīžrakstos par politiku tiek lietotas, lai pievērstu lasītāju uzmanību un lai atspoguļotu konkrētus politiskus procesus Lielbritānijā), tika izmantotas gan teorētiskās, gan empīriskās izpētes metodes. Tika analizēti teorētiskie materiāli par metaforām un politisko diskursu, kā arī tika izpētīts metaforu lietojums avīžrakstos par politiku. Izvēlētajos rakstos tika reģistrētas 144 metaforas. Lielākā daļa metaforu ir konvencionālās metaforas (69%), oriģinālās metaforas tiek lietotas retāk (31%). Visbiežāk lietotās metaforu izcelsmes jomas ir karš, dzīvnieki un sports. Tika konstatēts, ka metaforu lietojuma mērķis ir lasītāju uzmanības pievēršana rakstu saturam (galvenokārt ar virsrakstu formu), kā arī politisko procesu efektīva skaidrošana.",0
1828,Šamisena māksla no Edo perioda līdz mūsdienām,"Bakalaura darbs „Šamisena māksla no Edo perioda līdz mūsdienām” veltīts japāņu tradicionālā mūzikas instrumenta, šamisena un tā spēles īpašību attīstības analīzei, sākot no Edo perioda, beidzot ar mūsdienām, un tā kulturālā konteksta apskatei japāņu sabiedrībā.",0
1829,Vārda uzsvara akustiskās īpašības angļu un latviešu valodā,"Šajā darbā tika pētītas vārda uzsvara akustiskās īpašības angļu un latviešu valodā. Sīkāka uzmanība pievērsta trim akustiskām īpašībām uzsvērtajos un neuzsvērtajos patskaņos: pamattoņa frekvencei, intensitātei un ilgumam. Pētījuma mērķis tika sasniegts, (1) analizējot teorētiskos materiālus par vārda uzsvaru un tā akustiskajām īpašībām kā vispārējām valodu parādībām un kā angļu un latviešu valodai raksturīgām parādībām; (2) veicot empīriskos pētījumus, proti, no angļu un latviešu runātāju ierakstu iegūto datu spektrogrammu analīzi, statistisko un salīdzinošo analīzi. Paveiktie pētījumi lielākoties pierādīja darbā izvirzīto hipotēzi: dažādām akustiskām īpašībām ir dažāda loma vārda uzsvara izpausmē, ko nosaka vārda uzsvara pozīcija vārdā.Atslēgas vārdi: akustiskā fonētika, vārda uzsvars, akustiskās īpašības, pamattoņa frekvence, intensitāte, ilgums, spektrogrammu analīze.",0
1830,Zemgaliešu Birutas daiļrade virzienu aspektā,"Maģistra darba tēma ir „Zemgaliešu Birutas daiļrade virzienu aspektā”. Darba mērķis ir noskaidrot, kādu literāro virzienu iezīmes ir vērojamas Zemgaliešu Birutas daiļradē.Darba tapšanas gaitā ir apkopoti Zemgaliešu Birutas literārie darbi un analizēta viņas daiļradi virzienu aspektā. Darba gaitā tika apkopoti Zemgaliešu Birutas darbi, kas publicēti tādos periodikas izdevumos kā „Dzelme”, „Vērotājs”, „Apskats”, „Kāvi” u.c., kā arī dzejas krājumā „Sārtais skūpsts”.Analizēti tiek gan Zemgaliešu Birutas prozas darbi, gan lirika. Tāpat ir veikts pētījums par Zemgaliešu Birutas vārdi pieminēšanu periodikā un latviešu literatūras vēstures apskatos.",0
1831,Klausīšanās vingrinājumu izpēte angļu valodas mācību grāmatās vidusskolām,"Šis bakalaura darbs ir veltīts klausīšanās vingrinājumu izpētei angļu valodas mācību grāmatās vidusskolām, lai izpētītu atšķirības un īpatnības Latvijā pieejamo klausīšanās vingrinājumu vidū. Darba teorētiskā daļa sniedz pārskatu pār klausīšanos kā prasmi, kā arī klausīšanās vingrinājumu izpētes lomu.Bakalaura darba praktiskā daļa sastāv no divām daļām. Pirmā daļa pēta un analizē klausīšanās vingrinājumus divās studentu mācību grāmatās. Klausīšanās vingrinājumi angļu valodas mācību grāmatās vidusskolām “Opportunities” un “Matrix” tika izpētīti vadoties pēc īpaši rūpīgi atlasītiem kritērijiem. Praktiskā pētījuma otrā daļa tika veikta Jelgavas Valsts Ģimnāzijas un Jelgavas Amatu Skolas 12. klašu vidū. Tika veikta skolēnu aptauja ar anketu palīdzību, lai uzzinātu skolēnu viedokli par klausīšanās vingrinājumiem angļu valodas mācību grāmatām vidusskolām. Secinājumi balstās uz teorētisko daļu, klausīšanās vingrinājumu un anketu analīzi.",0
1832,Svarīgāko principu salīdzinājums vecajā un jaunajā vācu valodas pareizrakstībā,"Darba mērķis ir noskaidrot, vai vācu valodas pareizrakstības reforma padara ortogrāfiju vieglāku un saprotamāku arī tiem cilvēkiem, kuri vācu valodu apgūst kā svešvalodu. Lai sasniegtu mērķi, svarīgākie, biežāk lietotie vecie un jaunie pareizrakstības principi ir apkopoti un savstarpēji salīdzināti. Salīdzinājums ir attēlots tabulās, lai uzskatāmi parādītu ieviestos uzlabojumus. Praktiskajā daļā autore veic pētījumu, izmantojot anketēšanu. Respondenti bija skolēni un studenti, kuri apgūst vācu valodu. Aptaujas rezultāti apstiprina, ka tagad, dažus pareizrakstības principus cilvēki var pareizi lietot pat tad, ja nezina pareizu likumu. Tas pierāda vācu valodas ortogrāfijas reformas lietderību. Aptaujā iegūtie rezultāti ir attēloti diagrammās.",0
1833,Rakstnieka Mo Jaņ īsais stāsts „Lidināšanās” un simboli tajā,"Bakalaura darba nosaukums ir „Rakstnieks Mo Jaņ īsais stāsts „Lidināšanās” un simboli tajā”. Tas tika izvēlēts tādēļ, ka Mo Jaņ, caur saviem simboliem savos darbos, vēršas pret pastāvošo varu Ķīnā.Savos darbos autors meistarīgi spēj apvienot fantāzijas lidojumu ar vēsturiskiem notikumiem un laicīgajām problēmām.Darba mērķis ir interpretēt autora izmantotos simbolus īsajā stāstā „Lidināšanās”.",0
1834,Teikumu konstrukciju variācijas angļu valodas apguvēju rakstu valodā,"Pētījums ir koncentrēts uz teikumu variācijām studentu angļu rakstu valodā. Korpuss ar simts studentu akadēmiskajiem paragrāfiem tika pētīts, lai analizētu un pētītu teikumu struktūru lietojumu studentu rakstu darbos, kuriem iepriekš nav bijušas priekšzināšanas un šāda veida pieredzes. Pētījuma mērķis ir noskaidrot visbiežāk lietotās teikumu konstrukcijas un kādas ir rakstīšanas problēmas ar kurām studenti visbiežāk sastopas. Veiktais pētījums ir balstīts uz korpusa izpēti, kurš kopā veido simts studentu paragrāfu lielu krājumu. Analīze ir veikta saskaņā ar divām galvenajām metodēm -  kvantitatīvo un kvalitatīvo metodi. Pētījuma rezultāti sniedz atbildes uz pētījumā izvirzītajiem jautājumiem. Rezultāti attainoja, ka visbiežāk lietotā teikumu variācija studentu rakstu darbos ir vienkārši teikumi.",0
1835,Sievietes tēla sistēmiskā koncepcija Homēra tekstos: vizuālais aspekts,"Bakalaura darba Sievietes tēla sistēmiskā koncepcija Homēra tekstos: vizuālais aspekts mērķis ir Homēra eposu ietvaros apzināt un izpētīt sievietes tēla vizuālo izpausmi un funkcionālo nozīmi, kā arī šo kategoriju mijiedarbes un līdzāspastāvēšanas specifiku. Tiek izvirzīti uzdevumi iepazīties ar Homēra Īliadas un Odisejas tulkojumiem, apzināt pieejamo zinātnisko literatūru un veidot sieviešu tēlu klasifikāciju, atklāt to vizuālā portretējuma iezīmes un veikt tēlu savstarpēju salīdzinājumu. Tiek secināts, ka sieviešu tēli Homēra eposos neapšaubāmi uzskatāmi par skaistiem, un šis skaistums ir tēlus vienojoša kopīgā īpašība, kas raksturo gan dievietes, gan arī mirstīgās sievietes. Atslēgvārdi: Homēra teksti, sievietes tēls, vizuālais aspekts, sistēmiskā koncepcija.",0
1836,Labdarības nozīme jauniešu dzīvē,"Bakalaura darba pētījums „Labdarības nozīme jauniešu dzīvē” meklē atbildes uz jautājumu: Kāpēc ir svarīgi apzināties labdarības darba saturu un jomas?  Balstoties uz Marsela Mosa, Karla Polaņjī, Herberta Spensera, Kārenas Saikesas teorētiskajām atziņām par reciprocitāti, pārdali un dāvanām, izstrādāts plāns, atlasītas metodes un veikts pētījums 17 -25 gadus vecu jauniešu vidē par to, kā viņi izprot labdarību, kā vērtē tās lomu sabiedrībā, cik plašas ir viņu zināšanas un kāda ir pieredze labdarības jomās. Pētījuma gaitā sākotnēji izvirzītais zinātniskais pieņēmums par to, ka jaunieši pilnībā nepārzina visas labdarības jomas mūsdienās un neapzinās tās nozīmi sabiedrības dzīvē, neapstiprinājās.",0
1837,Dzīvnieku tēlu semantika Jurija Dombrovska romānā “Mērkaķis atnāk pēc sava galvaskausa”.,"Dzīvnieku tēlu semantika Jurija Dombrovska romānā “Mērkaķis atnāk pēc sava galvaskausa”: bakalaura darbs. – Rīga, 2013. – 60 lpp.Darbs ir veltīts dzīvnieku tēlu semantikas Jurija Dombrovska romāna „Mērkaķis atnāk pēc sava galvaskausa” izpētei. Pētījuma mērķis ir romāna dzīvnieku tēlu autora semantikas īpašību atklāšana.Šis darbs sastāv no divām daļām. Pirmajā daļā autors veic dzīvnieku tēlu semantikas pētīšanas vēstures pārskatu literatūrzinātnē, kā arī atsevišķu dzīvnieku tēlu semantikas pētīšanas materiālu pārskatu mītoloģiskajā un tautas tradicijā. Otrā daļa ir veltīta romāna „Mērkaķis atnāk pēc sava galvaskausa” dzīvnieku tēlu analītiskai un salīdzinošai analīzei.Darbs var ieinteresēt filologus, Dombrovska daiļrades cienītājus un pētniekus, kuri nodarbojas ar Dombrovska daiļrades, kā arī dzīvnieku tēlu semantikas pētīšanu literatūra.",0
1838,Japāņu mode un subkultūras 20.-21.gadsimtā,"Bakalaura darba nosaukums ir „Japāņu mode un subkultūras 20.-21.gadsimtā”. Šisdarbs sevī iekļauj pētījumu par Japānas populārākajām subkultūrām un modes kustībām pēdējo divu gadsimtu laikā. Pētījums tiek veikts no psiholoģiskā skatu punkta. Darba mērķis ir sniegt lasītājam izpratni par tradicionālas japāņu kultūras konfliktu ar mūsdienu kultūru,analizēt un izprast subkultūru patieso būtību, kā arī uztvert vēstījumu, ko subkultūru pārstāvji cenšas nodot sabiedrībai.Bakalaura darbs sastāv no trijām daļām, kurās lasītājam būs iespēja iepazīties ar japāņu ielas modes un subkultūru pirmsākumiem, kā arī ar populārāko subkultūru vēsturi,definīcijām, analīzi un attēliem, kas ir pieejami darba pielikumā.",0
1839,"Faktori , kas ietekmē teksta papildināšanu un informācijas dzēšanu Eiropas Savienības tekstu tulkojumos latviešu valodā","Maģistra darbs „Faktori, kas ietekmē teksta papildināšanu un informācijas dzēšanu Eiropas Savienības tekstu tulkojumos latviešu valodā” pētī cēloņus, kas izraisa teksta papildināšanu vai informācijas dzēšanu Līguma par Eiropas Savienību Konsolidētajā Versijā. Ņemot vērā to, ka oficiālajiem Eiropas Savienības tekstiem mērķvalodā nedrīkst būt nedz teksta papildinājumu, nedz to izlaidumu, darbā ir izvirzīta hipotēze, proti, „tulkojot tiesību aktus, aizliegums pievienot vai izlaist informāciju attiecas nevis uz teksta saturu, bet gan uz tā jēgu”, un tas ir pierādīts teorētiskā un empīriskā pētījuma ietvaros.           Pētnieciskā darba mērķis ir reģistrēt tabulā vārdšķiras, kas ir vai nu pievienotas tekstam vai arī izlaistas no tā, un noteikt teksta papildinājumu un izlaidumu cēloņus. Pētījums ietver gan teorētisko, gan empīrisko daļu.          Veiktā pētījuma rezultātā tabulā tika reģistrētas vārdšķiras, kas tika pievienotas Līguma par Eiropas Savienību latviešu versijai vai arī dzēstas no tā, kā arī noskaidrotas astoņas šo cēloņu kategorijas.           Maģistra darba teorētiskās un empīriskās daļas lappušu skaits ir 61. Darba izstrādei ir izmatots 21 avots.           Atslēgvārdi: papildināšana, dzēšana, avotteksts, mērķteksts, avotvaloda, mērķvaloda.",0
1840,Interneta mediju ietekme uz sabiedrisko domu par mežu nozari Latvijā un Igaunijā,"Maģistra darba „Interneta mediju ietekme uz sabiedrisko domu par mežu nozari Latvijā un Igaunijā” nolūks ir aprakstīt, vai interneta mediji ir ietekmējuši sabiedrības viedokli par mežu nozari Latvijā un Igaunijā.Jaunas tehnoloģijas, mediji un internets atstāj iespaidu uz sabiedrību. Īpaši ar interneta plašajām iespējām mūsdienās, kad tas ir pieejams nepārtaukti un jaunākās ziņas ir iespējams uzzināt uzreiz, cilvēki paļaujas uz informāciju, ko tie izlasa interneta medijos. Tā kā meža nozare ir viena no tautsaimniecības balsiem gan Latvijā, gan Igaunijā un šī nozare ir demonstrējusi lielu nozīmi ekonomikas attīstībā, ir svarīgi noteikt kādu priekšstatu interneta mediji rada par šo nozari. Šī darba mērķis ir noteikt vai interneta mediji rada negatīvu priekšstatu par meža nozari Latvijā un Igaunijā, analizējot interneta mediju saturu un tādējādi noteikt kādas ziņas par mežu nozari ir pieejamas lasītājiem. Atslēgvārdi: mediji, internets, meža nozare",0
1841,Koncesijas marķieri mutiskā franču valodā. „C’est vrai que” piemērs,"Šis pētnieciskais darbs ir virzīts uz koncesijas marķiera c’est vrai que analīzi mutiskā franču valodā. Pirmajā daļā tiek aplūkoti koncessijas jēdziens un diskursīvo vārdu jēdziens. Otra daļa tiek veltīta vārda c’est vrai que analīzei, kura sastāv no semantiskās, sintaksiskās un prosodiskās analīzes. Analīzes rezultāti atspoguļo koncessijas marķiera c’est vrai que semantiku un lietošanu mutiska franču valodā. Atslēgvārdi: koncessija, c’est vrai que, mutiskā franču valoda",0
1842,Dzīve starp kontinentiem – latviešu transnacionālā atgriešanās migrācija,"Bakalaura darbs aplūko otrās un trešās paaudzes ārzemju latviešu atgriešanās migrāciju transnacionālā perspektīvā, pievēršoties tiem cilvēkiem, kas pēc atgriešanās turpina migrēt.Pētījuma mērķis ir noskaidrot, kā transnacionāla dzīvesveida apstākļos, migrējot uz un prom no Latvijas, procesuāli tiek pielāgota, praktizēta un konstruēta latviskā etniskā un nacionālā piederība. Pētījumā aplūkotā problēma ir, kā habitus veido migrantu etnisko un nacionālo piederību. Pētījums līdz ar to mēģina iezīmēt habitusa koncepta pielietojumu migrācijas studijās. Pētījuma galvenais arguments atklāj, latvieši atgriežoties turpina saglabāt piederības vairākām vietām, kur habitus var tikt skatīts kā piederības resurss multiplām transnacionālajām identitātēm, kas nekonfliktē ar etnicitāti un tās kulturālajiem aspektiem.",0
1843,Rakstīšanas prasmju attīstīšana vidusskolā,"Beidzot vidusskolu, skolēni kārto angļu valodas eksāmenu un rakstīšana ir viena daļa no tā. Ir svarīgi, lai skolēni mācās un tiek mācīti kā pareizi jāraksta. Pētījuma mērķis ir noskaidrot skolēnu problēmas, ar kurām viņi saskarās rakstot esejas un noteikt veidus kā novērst tās. Pētījuma hipotēze ir sekojoša: skolēni bieži piedzīvo grūtības ar ideju loģisku attīstību, esejas uzbūvi, kā arī ar gramatiku. Pētījuma metodes ir pieejamās teorijas analīze par rakstīšanas prasmju mācīšanu un mācīšanos un situācijas izpēte. Aptauju un eseju analīze paradīja, ka skolēniem nepatīk rakstīt esejas, viņiem ir grūti izvirzīt argumentus; daudziem skolēniem bija problēmas ar esejas struktūru, gramatiku un ortogrāfiju.Atslēgvārdi - rakstīšana, rakstīšanas mācīšana, rakstīšanas mācīšanās, eseju rakstīšana, novērtēšana.",0
1844,Lomu spēļu izmantošana vārdu krājuma mācīšanā satura un valodas integrētā valodas apguvē,"Diplomdarbs ir veltīts lomu spēļu izmantošanai vārdu krājuma mācīšanā satura un valodas integrētā valodas apguvē Saldus Profesionālajā vidusskolā. Diplomdarba mērķis bija izpētīt lomu spēļu izmantošanas ietekmi valodas apguves procesā, lai bagātinātu skolēnu vārdu krājumu profesionālajā svešvalodā. Lai izpētītu iespējamos uzlabojumus vārdu krājuma apguvē, tika organizēta atsevišķa gadījuma izpēte, kas balstās uz lomu spēļu iekļaušanu profesionālās svešvalodas stundās. Skolēniem tika piedāvāti testi un aptaujas anketas, kas palīdzēja konstatēt vārdu krājuma apjoma palielināšanos profesionālās valodas jomā. Iegūtie rezultāti apstiprina, ka lomu spēļu izmantošana ir efektīva metode vārdu krājuma mācīšanā un var tikt iekļauta profesionālās valodas stundās, lai palielinātu skolēnu vārdu krājuma apjomu.",0
1845,Raganas tēla salīdzinājums latviešu un lietuviešu teikās,"Maģistra darba „Raganas tēla salīdzinājums latviešu un lietuviešu teikās” mērķis ir pierādīt hipotēzi, kas balstās pieņēmumā, ka raganas tēls latviešu un lietuviešu teikās ir daudzveidīgs, bet šajā daudzveidībā abu tautu teikās tam ir daudz kopīgā.Maģistra darba pētījuma objekts ir ragana, bet analizētais materiāls ir pieejamās latviešu un lietuviešu tautas teikas, kuras tika meklētas dažādos latviešu un lietuviešu folkloras avotos: A. Lerha-Puškaiša „Latviešu tautas teikas un pasakas” VII daļas I sējumā (1903), P. Šmita „Latviešu tautas teikas un pasakas” XV sējumā (1937), Latviešu folkloras krātuves kartotēkā; N. Vēļus krājumā „Sužeistas vėjas” (2005), B. Kerbelītes vēstītājfolkloras katalogā „LietuviŽ pasakojamosios tautosakos katalogas” III sējumā (2002) un J. Basanāviča folkloras bibliotēkas I (1993), II (1995), III (1997), IV (1998), V (2001), VI (2003), VII (1998), VIII (2001) un XII (2004) sējumā. Maģistra darbā mērķa sasniegšanai tika izmantotas trīs metodes: strukturālā salīdzināšana, statistiskā metode un aptauja.Strukturālā salīdzināšana tika veikta gan valodnieciskajos aspektos – leksiskajā, frazeoloģiskajā, sinonīmiskajā un etimoloģiskajā, gan arī folkloras, vēstures, reliģijas un mitoloģijas aspektā. Savukārt teikās salīdzināšanai tika izvirzīti pieci aspekti – raganas vizuālais tēls, raganas darbības, raganas pārvērtības, raganas darbības vieta un laiks, raganas iznīcināšana. Tika konstatēts, ka baltu tautu teikās raganas tēlam ir daudz kopīga.Veiktajā aptaujā, kuras mērķa grupa bija 16 – 35 gadus veci latviešu un lietuviešu respondenti, tika noskaidrots, ka sniegtās atbildes tikai daļēji sakrīt ar teikās pausto informāciju, un par raganām rodas jauni priekšstati, bet latviešu un lietuviešu respondentu priekšstati par raganas tēlu kopumā ir līdzīgi.Maģistra darbs sastāv no ievada, 5 galvenajām nodaļām, vairākām apakšnodaļām, kurās ietvertas 4 tabulas un 10 attēli, secinājumiem, literatūras un diviem pielikumiem. Maģistra darba apjoms – 78 lappuses.Atslēgvārdi: folklora, ragana, latviešu un lietuviešu teikas.",0
1846,"Paražas, tradīcijas un likumi musulmaņu ģimenēs mūsdienu Ēģiptē","Darba autors: Jūlija Uskova. Darba tēma: Paražas, tradīcijas un likumi musulmaņu ģimenēs mūsdienu Ēģiptē. Darba veids: Bakalaura darbs. Studiju programma: Āzijas studijas. Darba zinātniskais vadītājs: asociētais profesors Jānis Ešots.Darbs ir veltīts mūsdienu musulmaņu ģimenes tradīcijām un paražām, tajā tiek apskatīts, kādai ir jābūt musulmaņu ģimenei un kā šariata normas ir savienojamas ar mūsdienu realitātēm. Tiek analizētas atļautā un aizliegtā kategorijas, kā arī šariata juridiskās un morāli ētiskās normas, kas attiecas uz ģimeni. Islāms piešķir milzīgu nozīmi ģimenei. Musulmaņu ģimenes unikalitāte ir pierādīts fakts. Ēģipte ir viena no tām valstīm, kur musulmaņu ģimenes tradīcijas un paražas saglabājušās no seniem laikiem un turpina pastāvēt vēl mūsdienās,  protams, nedaudz izmainītā veidā. Šīs tradīcijas tiek apskatītās šajā darbā. Darbā ir izmantoti klasiskie islāma avoti, materiāls tiek kritiski analizēts, un, protams, tiek ņemta vērā mūsdienu realitāte. Darbā tiek izskatītas situācijas, kas var izveidoties musulmaņu ģimenēs mūsdienu pasaulē, ņemot vērā masu mēdiju izaicinājumus, kā arī to, ka Rietumu kultūras ietekme arvien pastiprinās un atstāj graujošu iespaidu uz musulmaņu ģimeni.Darba kopējais apjoms 50 lappuses, darbā izmantoti 14 literatūras avoti.Atslēgas vārdi: musulmaņu ģimene, ģimenes tradīcijas, islāms, šariata likumi, Ēģipte, Korāns.",0
1847,Satiksme - telpa-ātrums literatūrā ap 1900. gadu,"Maģistra darbā tiek apskatīts satiksmes attīstīšanas laikmets jeb industriālās revolūcijas laikmets un tā atspoguļošana literatūrā, precīzāk lirikā un ceļojumu dienasgrāmatās.Maģistra darba mērķis ir izpētīt no jauna attīstītu estētisku telpas- un kustības izjūtu, tās atspoguļošanu literatūrā. Viens no pētnieciska darba uzdedvumiem ir izpētīt ķermeņa, kustības un telpas mijiedarbību, izpētīt tādu māņu orgānu īpašība kā redze, dzirde un kinestētiskā izūta.",0
1848,Mākslinieciskās izteiksmes līdzekļi Aivara Ozoliņa publicistikā,"Bakalaura darba „Mākslinieciskās izteiksmes līdzekļi Aivara Ozoliņa publicistikā” mērķis ir izpētīt māksliniecisko izteiksmes līdzekļu nozīmi žurnālista publicistikā. Darba uzdevumi ir: apzināt Aivara Ozoliņa publicistiku konkrētajā laika posmā, izpētīt teorētisko literatūru (saistībā ar laikmetu, literatūras teoriju, publicistikas žanru), izvēlēties trīs mākslinieciskās izteiksmes līdzekļus, atklāt to izmantojumu publicistikas darbos, izdarīt secinājumus par žurnālista rakstības stilā izmantotajiem mākslinieciskās izteiksmes līdzekļiem un to variācijām. Temata aktualitāti pamato publicistikas attīstība un tekstu elementu sasaukšanās ar literatūras žanriem, piemēram, mākslinieciskās izteiksmes līdzekļu arvien brīvāks un plašāks izmantojums. Darbā izmantotās pētniecības metodes: biogrāfiskā un salīdzināmā pieeja. Tiek secināts, ka Aivars Ozoliņš savos komentāros izmanto mākslinieciskās izteiksmes līdzekļus un veido to dažādas variācijas. Tematiski notiek pievēršanās konkrētam laika posmam nozīmīgiem sociāli politiskiem notikumiem, kas ir raksturīgi publicistikas žanram, taču svarīgs ir arī vēsturiskais konteksts. Atsevišķas metaforas pilda eifēmisma funkciju teikumā. Tiek izmantotas metaforas un personifikācijas, kuras sabiedrībā jau ir labi zināmas, vērojama to atkārtošanās, kā arī žurnālists apvieno dažādu jomu reālijas, lasītāja asociāciju raisīšanas nolūkos. Aivars Ozoliņš izvēlas personifikācijas, kuras no latviešu valodas viedokļa nav korektas, bet sabiedrībā tiek plaši izmantotas ikdienā. Sarkasms tiek pausts ar iekavās ieliktām piezīmēm teikuma vidus vai beigu daļā, iedomātām situāciju saspēlēm, deminutīviem un personu citātiem. Ironijas paušanai galvenokārt autors izmanto retoriskos jautājumus un pēdiņas.Darbs strukturēts trīs daļās – to veido biogrāfiskā, teorētiskā un tekstu praktiskā analīze. Atslēgvārdi: metaforas, personifikācijas, ironija, sarkasms, publicistika, komentārs, Aivars Ozoliņš.",0
1849,"Tukšums N.Gogoļa poēmā  ""Mirušās dvēseles"".","Tukšums N.V. Gogoļa poēmā `Mirušās dvēseles`Darbs veltīts kategorijas `tukšums` izpausmju izpētei N.V. Gogoļa poēmā ‘Mirušās dvēseles’. Darba mērķis ir noskaidrot kategorijas `tukšums` atspoguļojuma poēmā veidus, raksturot dotās kategorijas izpausmju īpatnības, likumsakarības un nozīmi poēmas kompozīcijā. Darbs sastāv no divām daļām. Pirmajā sniegta koncepta `tukšums` definīcija, kā arī apskatīti atsevišķi zinātniski darbi dotās problemātikas izpētē krievu literatūrā. Otrajā daļā darba autors, pielietojot analītisko literatūrzinātnes metodi, veica detalizētu izvēlēto poēmas ‘Mirušās dvēseles’ teksta segmentu analīzi. Darbs var ieinteresēt personas, kas ir saistītas ar literatūrzinātni, Gogoļa daiļrades izpēti, kā arī līdzīgas problemātikas pētniecību.ATSLĒGAS VĀRDITukšums, neesība, nekas, Mirušās dvēseles, Gogolis",0
1850,Pilngadība kā iniciācijas ritual substitūts,"BAKALAURA DARBA ANOTĀCIJABakalaura darbs veltīts pārejas rituālam – iniciācijai pieaugušo kārtā. Proti, rituālam, ar kuru indivīds no bezdzimuma bērnu sabiedrības kļūst piederīgs sabiedrībai, kura dalīta pēc dzimuma pazīmēm, ar saviem pienākumiem un ierobežojumiem. Šajā gadījumā rituāls ir savdabīgs un raksturīgs tieši Latvijai un bijušās Krievijas impērijas teritorijai – juridiski noteiktā pilngadība 18 gadi. 20.gs. gaitā tradicionālais kristīgās baznīcas konfirmācijas rituāls tikai aizvietots ar citām formām – pilsoņa pases izsniegšana, uzņemšana komjaunatnē. Sabrūkot lielvarai, kas noteica šo formu pastāvēšanu, tautas saistība ar kristīgo baznīcu bija par vāju, lai atjaunotu kristīgo rituālu. Tomēr rituāla forma varēja izzust, bet vajadzība pēc rituāla saglabāties. Sabiedrība atrada aizvietotāju rituāla formai, kas atbilda laikmeta garam. Juridiskā pilngadība deva iespēju brīvi izvēlēties dažādas formas pašam rituālam. Izveidojās rituāls, kas neko neprasot, deva visu. Rituālu iedarbināja automātisks, mehāniski noteikts laika moments, neprasot indivīdam nekādas piepūles. Rituāls ir kļuvis par autonomu parādību, kas būdama zināma visiem, ir katra indivīda personīgā darīšana. Situācijā, kad sabiedrība meklē vienojošos elementus, šāda rituāla ekspluatācija ir perspektīva, jo tas ir palicis reāli neaizņemts. Juridiskā 18 gadu jubileja ir tikai substitūts, to nevar uzskatīt par pilnvērtīgu rituāla piepildījumu.",0
1851,Eiroromāna žanrs S.Jurjenena daiļradē.,"Darbs ir veltīts eiroromāna žanra pētījumam S.Jurjeņena daiļradē. Par mērķi darbā kalpo eiroromāna žanra funkciju atklāšana un to klasifikācija. Autors izmantoja salīdzinošo psiholoģisko analīzi starp romānu tradicionālajā izpratnē un mūsdienu romānu. Īpaša uzmanība tiek pievērsta literatūras problēmai - žanra un romāna jēdziena paskaidrojumam, eiroromāna žanra funkciju klasifikācija, kā arī S.Jurjeņena personības kļūšana, kas ļāva izveidot jaunu literāro žanru.Darbs dalās divās daļās. Pirmajā daļā ir izklāstāmi teorētiski pamatjautājumi, kuri ir nepieciešami pētījumam. Otrajā, saskaņā ar liktajiem uzdevumiem, ir veikta S.Jurjeņena daiļrades analīze.Pētījums var ieinteresēt filologus, kuri vēlas diferencēt eiroromāna žanra funkcijas, jo tas mainās ar katru literāru darbu. Atslēgvārdi: Romāns, eiroromāns, S.Jurjeņens, žanrs",0
1852,Atsauces uz mākslas darbiem automašīnu reklāmās: semiotiskā perspektīva,"Reklāma ir viens no komunikācijas veidiem, kura mērķis ir pārliecināt auditoriju patērēt noteiktu preci, un patērētāja piesaistīšanai reklāmas profesionāļi izmanto mērķauditorijai nozīmīgas vērtības un viedokļus. Intertekstualitāte ir viens no ietekmīgākajiem līdzekļiem, kas palīdz patērētāja uzmanību piesaistīt noteiktam produktam.Maģistra darba mērķis ir analizēt atsauces uz mākslas darbiem drukātās automašīnu reklāmās no semiotikas viedokļa, un noteikt intertekstualitātes ietekmi uz reklāmas izpratni. Pētījuma rezultāti atklāj, ka reklāmas vēstījuma izpratnē nozīmīga ir gan vārdiskā, gan vizuālā intertekstualitāte, un reklāmdevēji dod priekšroku noteiktiem žanriem vai mākslas veidiem.Atslēgvārdi: semiotika, reklāmas, intertekstualitāte, verbālās un vizuālās atsauces",0
1853,Raksturīgākās tendences neatkarīgo teātru „Dirty Deal” un „ĢIT” mākslinieciskajā darbībā,"Raksturīgākās tendences neatkarīgo teātru „Dirty Deal” un „ĢIT” mākslinieciskajā darbībāDarbā ir apskatīta un analizēta Latvijas divu inovatīvāko neatkarīgo teātru - Ģertrūdes ielas teātra (ĢIT) un Dirty Deal Teatro (DDT) - organizatorisko un radošo projektu veidošanas principi. Organizatoriskajos principos (2. nodaļa) apskatīti abu teātru mērķi, telpu īpatnības un finansējuma iegūšanas modeļi. Radošo projektu veidošanā izpētītas neatkarīgajos teātros strādājošo režisoru darba īpatnības un izrāžu produktivitāte. 3. nodaļā tiek analizētas ĢIT un DDT sastopamo izrāžu formas, sīkāk tās iedalot leļļu un objektu, laikmetīgās dejas, provokāciju formas un uz dramaturģiska materiāla balstītās izrādēs. Paralēli tiek apskatītas izrāžu formu teorētiskās īpatnības un to aktualitāte strap ĢIT un DDT.Atslēgas vārdi: ĢIT, DDT, laikmetīgā deja, objekti un lelles, provokācijas.",0
1854,Varas dimensija Homēra eposā  „Īliadā”,"Šī pētījuma galvenais mērķis bija atrast un izprast varas dimensiju Homēra Iliādā. Varoņu vara eposā tiek sadalīta uz trīm līmeņiem - augstāko, reālo un garīgo varu.Tā kā varoņeposam piemīt varoņu iedeāla un varoņu raksturu daudzveidība, tika atrasti daudzi piemēri, kas parādīja kādam ir jābūt varonim un kas viņam trūks lai kļūtu par ideālu.  Lai pētījuma mērķis tiktu veiksmīgi sasniegts, tika izvirzīti vairāki uzdevumi – iegūt informāciju par Homēra laikmetu un eopsā Iliāda tēloto sabiedrību no zinātniskās un uzziņu literatūras, strādāt ar tekstu oriģinālā un tulkojumā, kā arī noteikt, kuri fragmenti vislabāk parāda kādas varas nesēja galvenās rakstura iezīmes, kā arī apkopot un sistematizēt epitetus un salīdzinājumus, kuri ļautu spriest par varoņa varu un vietu eposā.  Pētījums sniedza daudzpusīgu un padziļinātu ieskatu par sengrieķu eposa varoņu ideālu, episko sabiedrību un varas institūcijām tajā. Pētījumā izvirzītie mērķi tika sasniegti un veiksmīgi realizēti.",0
1855,"Mutvārdu tulkošanas zudumu mazināšanas stratēģiju analīze , tulkojot latviešu-angļu valodu pārī Eiropas Parlamentā","Tulkojot sinhroni, bieži ir novērojami leksiskā materiāla zudumi. Tos var samazināt, sagatavojoties, ja runa ir saņemta laicīgi, vai izmantojot tulkošanas teorijā apskatītās metodes. Ne vienmēr tulkojamās runas ir savlaicīgi pieejamas. Tulkojot uz angļu valodu, iespējams izmantot papildu tehnikas, kas samazina apstrādei nepieciešamo piepūli, piem., „Plain English Campaign” [jeb brīvi tulkojot – Skaidras angļu valodas kampaņa].Maģistra darbā leksiskā materiāla zudumu samazināšanas stratēģijas tiek apskatītas gan no teorētiskā skatu punkta, gan izmantojot publiski pieejamos avotus. Izvēlētie teorētiskie aspekti ir saistīti ar relevances [saistības, būtiskuma] teoriju. Tomēr tādi tulkojuma skaidrībai būtiski aspekti kā fonētiskais aspekts darbā netiek analizēti.Praktiskajā darba daļā tiek analizēti izvēlētu Eiropas Parlamentā teikto runu tulkojumi. Deviņas runas izvēlētas, jo tās atrodas ērti pieejamā un meklējamā valodas korpusā. Darba noslēgumā tiek piedāvātas stratēģijas, lai uzlabotu snieguma kvalitāti, tulkojot latviešu-angļu valodu pārī Eiropas Parlamentā. Darbs sastāv no trim nodaļām, secinājumiem un tēzēm.Atslēgas vārdi: mutvārdu tulkošana Eiropas Parlamentā, mutvārdu tulkošana latviešu-angļu valodu pārī, relevances teorija, skaidras angļu valodas kampaņa",0
1856,Pareizrakstības un interpunkcijas kļūdas latviešu viesu namu  tīmekļa vietnēs,"Šī darba mērķis ir izpētīt interpunkcijas un ortogrāfijas kļūdas, kas atrodamas latviešu viesu namu tīmekļa vietnēs un pamatot to ietekmi uz tīmekļa vietņu ticamību. Pamatdoma, kas pausta šajā darbā, ir sekojoša: tīmekļa vietnes ir efektīvs reklāmas veids, tādēļ  tajās lietotajiem vārdiem jāatbilst valodas normām. Pētījumā ir veikta kļūdu analīze, kurā aprakstītas 15 latviešu viesu namu tīmekļa vietnēs atrodamās ortogrāfijas un interpunkcijas kļūdas. Darbs koncentrējas uz kļūdu analīzi vārdos, taču nav apskatīts to lietojums kontekstā. Veiktā analīze apliecina, ka latviešu viesu namu tīmekļa vietnes satur ievērojamu skaitu ortogrāfijas un interpunkcijas kļūdu vārdos. Atslēgas vārdi: internets, žanrs, reklāma, tīmekļa vietne, viesu nams, ortogrāfijas kļūdas, interpunkcijas kļūdas.",0
1857,Līdzības E. Brontē romānā „Kalnu aukas” un S. Meijeres „Krēslas” romānu sērijā,"Šis darbs ir veltīts Stefanijas Meijeres „Krēslas” sērijas un Emīlijas Brontē romāna „Kalnu Aukas” salīdzinošai analīzei. „Krēsla” ir viena no pēdējā laika visvairāk pārdotajām grāmatām, un šī iemesla dēļ tā ir daudz analizēta literatūras kritiķu vidū. Turpretim, „Kalnu Aukas” ir viens no ievērojamākajiem Viktoriāņu laika literatūras darbiem. Pirmkārt darbā tika veikta teorētiskā analīze. Autore veica pārskatu par teorētiskajiem avotiem, kas ir saistīti ar dažādām definīcijām un skaidrojumiem par galvenajiem jēdzieniem, tādiem kā E. Brontē, S.Meijere „Krēsla”, „Kalnu Aukas”, līdzības, tēma, darbības vieta. Bakalaura darba mērķis ir noskaidrot vai pastāv kādas līdzības starp romāniem „Krēsla” un „Kalnu Aukas” un izpētīt kādas konkrētas paralēles pastāv starp abiem literārajiem darbiem. Lai to noskaidrotu darba praktiskajā daļā ir veikta abu romānu salīdzinošā analīze. Rezultātā ir izdarīti atbilstoši secinājumi.Šī pētnieciskā darba rezultāti var būt noderīgi studentiem un pētniekiem, kas ir ieinteresēti literatūras nozarē un tās galvenajās īpatnībās, tādās kā līdzības starp literāriem tekstiem, kuras ir literatūras darbu būtiska un neatņemama sastāvdaļa.Atslēgas vārdi: E. Brontē, S. Meijere, „Krēsla”, „Kalnu Aukas”, Līdzības, Tēma, Darbības Vieta",0
1858,Fabulu krājuma „Kalīla un Dimna” loma arābu agrīnās viduslaiku literatūras attīstībā,"Bakalaura darbā ”Fabulu krājuma „Kalīla un Dimna” loma arābu agrīnās viduslaiku literatūras attīstībā”, autors analizēja arābu literatūras attīstību no tās pirmsākumiem līdz Abāsīdu laikmetam un noskaidroja, kā arābu tulkošanas darbības ietekmēja arābu literatūras uzplaukumu 8.gs. Autors uzsvēra, ka fabulu krājums „Kalīla un Dimna” kalpoja par sava veida pagrieziena punktu arābu viduslaiku literatūras attīstības vēsturē, un spēlēja lielu lomu jaunās arābu prozas tradīcijas veidošanās islāma pasaulē.Darbs sastāv no trim nodaļām, kas sakārtotas šādā secībā: Vēsturiskā puse literārā kontekstā; Arābu tulkošanas tradīcijas ietekme uz literatūru; Fabulu krājuma „Kalīla un Dimna” izcelsme, attīstība un nozīme.Pirmajā nodaļā tiek sniegts vēsturisks pārskats literārā kontekstā, kas sniedz priekšstatu par arābu literatūras attīstību līdzi Zelta laikmetam un Abāsīdu revolūcijas laikā. Apskatīts tiek agrīnais arābu viduslaiku periods.Otrajā nodaļā tiek noskaidroti pirmsabāsīdu arābu tulkošanas kustību cēloņi un sekas, kas ietekmēja agrīno Abāsīdu imperiālo ideoloģiju, un veicināja jaunās tulkošanas tradīcijas formēšanos islāma impērijā.Trešajā nodaļā tiek veikts pētījums, par fabulu krājuma autora Ibn al-Mukaffa dzīves laiku un notikumiem dažādajās sfērās, kas pamudināja viņu pievērsties fabulu žanram. Beigās tiek pētīta „Kalīla un Dimna” izcelsmes īpatnības un principiālās atšķirības starp oriģinālu fabulu avotu - indiešu „Panchatantra”. Analizējot savāktos materiālus un faktus, par fabulu krājuma „Kalīla un Dimna” radīšanas priekšnosacījumiem un rezultātiem, autors izdarījis secinājumus, kas pierāda krājuma „Kalīla un Dimna” nozīmīgo lomu arābu viduslaiku literatūras attīstībā, kā senu Austrumu gudrības dārgumu.",0
1859,Informatīvais intonācijas stils britu angļu valodā,"Darba nosaukums ir ‘Informatīvais intonācijas stils britu angļu valodā’. Darbā tiek pētīts informatīvais intonācijas stils britu angļu valodā, balstoties uz izvēlētā materiāla auditīvu analīzi, materiāls ir iegūts no ziņu pārraides ierakstiem. Darba mērķis ir analizēt angļu valodas intonāciju un informatīvo intonācijas stilu. Pētījuma veikšanai tika izmantota auditatīvā analīze un runas analizators. Pētījuma metodēs ietilpst teorētiskā un praktiskā metode: teorētiskā metode ir attiecīgās literatūras analīze par angļu valodas intonāciju un informatīvo intonācijas stilu, bet praktiskajā pētījumā tika izmantota auditatīvā analīze un runas analizators. Pētījuma rezultātā autors secina, ka informatīvajā intonācijas stilā tiek izmantoti dažādi toņi, taču pārsvarā ir novēroti krītošie toņi, zemie kāpjošie toņi un krītoši kāpjošie toņi.",0
1860,Japānas un Krievijas teritoriālais strīds Dienvidu Kuriļu salu piederības jautājumā,"Šī darba ietvaros tiek apskatīts strīds starp Japānu un Krieviju par Dienvidu Kuriļu salām jeb Ziemeļu Teritorijām, kura rezultātā attiecības starp valstīm ir vēsas. Darba mērķis ir: atrast atšķirības jautājuma pētīšanas principos, ko pielieto Krievija un Japāna; izprast, kāpēc tās jau 60 gadus nevar atrisināt šo konfliktu un parakstīt miera līgumu; novērtēt, kādos apstākļos miera līgums varētu būt parakstīts. Autors secina, ka konflikta iemesli ir: valstu vēsturiskās un kulturālās atšķirības; politiskā distance starp valstīm; salu zemā vērtība un savstarpējo attiecību nepieciešamības trūkums; Japānas un Krievijas mūsdienu iekšējā politika, kura akcentē patriotismu un nacionālo identitāti. Situācijas attīstība parāda, ka tuvākajā laikā Krievija un Japāna nespēs vienoties par konflikta risināšanas pamatprincipiem un tas netiks atrisināts.",0
1861,Anakreontika un racionālisms Aleksandra Johana Stendera dzejā,"Bakalaura darbā tiek pētīta anakreontiskās un didaktiskās tradīcijas mijiedarbe Aleksandra Johana Stendera lokalizētajā dzejā. Darbā vispārīgās līnijās tiek ieskicētas apgaismības laikmeta aprises, tiek konstatētas agrīnās apgaismības un anakreontikas teorētiskās pamatnostādnes. Agrīnās apgaismības poētika tiek apskatīta lielāko daļu uzmanības pievēršot Johana Kristofa Gotšēda uzskatiem. Darba analītiskajā daļā tiks apskatīts, kā anakreontiskās un didaktiskās tradīcijas ietekmē A. J. Stendera dzejā mainās dabas, dzīves, sociālās iekārtas un seksualitātes uztvere. Tiek konstatēts tas, ka pretēji Aleksandra Johana Stendera uzskatītajam anakreontika un didaktika viņa dzejas tēlu līmenī ir kontrastējošas nevis harmonizējošas parādības.",0
1862,Ielas tēls Aleksandra Čaka dzejā,"Ielas tēls Aleksandra Čaka dzejāBakalaura darbs „Ielas tēls Aleksandra Čaka dzejā” ir strukturēts trīs nodaļās. Pirmajā nodaļā tiek analizēta literāro virzienu ( modernisma un sociālistiskā reālisma) ietekme Čaka dzejā un šo virzienu attieksme pret pilsētas vidi. 2. nodaļā ir analizēti ielas tēlu piemēri Aleksandra Čaka dzejā ar laiktelpas iezīmēm. 3. nodaļā tiek analizētas specifiskas iezīmes un tēlu sistēmas, kas parādās kontekstā ar ielas tēlu un telpu. Bakalaura darbā tika izmantotas semantiskā, hermenetiskā un vēsturiskā dzejas analizēšanas metode, pievērsta uzmanību literatūrzinātnieku pētījumiem par literatūrvirzienu ietekmēm un elementiem Aleksandra Čaka daiļradē. Darbā ir sistematizēti ielas tēla pieminējumi atbilstoši to kontekstuālajai ietekmei uz pārējo dzejas tekstu. Atslēgvārdi : Aleksandrs Čaks, ielas tēls, laiktelpa, modernisms, sociālistiskais reālisms, pilsētas dzīve.",0
1863,Senķīniešu valodas mācību grāmata iesācējiem,"Šī maģistra darba nosaukums ir „Senķīniešu valodas mācību grāmata iesācējiem”, kas ietver sevī laikaposmu sākot ar Konfūciju (6.gs.p.m.ē.), līdz Sima Cjeņ (1.gs.p.m.ē..). Grāmata veidota ar mērķi dot ieskatu senķīniešu valodā, gramatikā, kā arī izcilāko senās Ķīnas domātāju galvenajās idejās un uzskatos.Maģistra darba tēma ir aktuāla no tāda viedokļa, ka nav nevienas senķīniešu valodas mācību grāmatas latviešu valodā. Dotajā grāmatā ir dots ieskats ķīniešu valodas vēsturē, detalizēts senķīniešu valodas gramatikas apraksts, tekstu autoru biogrāfijas, kā arī vārdnīca, tādējādi dodot iespēju lasītājam gūt vispusēju ieskatu senķīniešu valodā. Mācību grāmata dod iespēju apgūt senķīniešu valodas pamatus gan ar pasniedzēja palīdzību, gan patstāvīgi.",0
1864,Nikolauss Lēnavs. Dzīve un literārā daiļrade saistībā ar Bīdermeijera laikmeta kultūru,"Bakalaura darba nosaukums ir „Nikolauss Lēnavs (Nikolaus Lenau). Dzīve un literārā daiļrade saistībā ar Bīdermeiera laikmeta kultūru“.Bakalaura darba uzdevums ir izpētīt Bīdermeiera laikmeta kultūru kontekstā ar Nikolausa Lēnava dzīvi un literāro daiļradi, kā arī aplūkot šī laikmeta galvenās mentalitātes iezīmes, piemēram, melanholiju, grūtsirdību, dievbijību, u.c., kas tiek atspoguļotas autora literārajos darbos. Gan dzīvē, gan  arī literārajos darbos svarīgas tēmas ir revolūcija, reliģija un daba.Veicot šo bakalaura darbu, tika izmantota literatūra, kas sniedz ieskatu Bīdermeiera laikmeta kultūrā. Vēl tika lasītas grāmatas, kas satur informāciju par Nikolausa Lēnava dzīvi un literāro daiļradi.",0
1865,Lietuviešu valodas ietekme uz skolēnu vācu valodas kompetenci,"Bakalaura darba tēma ir „Lietuviešu valodas ietekme uz skolēnu vācu valodas kompetenci“.Darba uzdevums ir noskaidrot, kā dzimtā – lietuviešu - valodā ietekmē skolēnu vācu valodaskompetenci dažādos valodas līmeņos.Liela nozīme svešvalodu apgūšanā ir interferences parādībām, kas pārsvarā un visbiežāk irkļūdu avots svešvalodā. Šajā bakalaura darbā tiek pētīti lietuviešu valodas interferences veidi un toizpausme skolēnu vācu valodā. Empīriskais materiāls ir iegūts, strādājot par vācu valodasskolotāju. Darba gaitā iegūtās atziņas palīdzēs optimizēt vacu valodas pasniegšanu Lietuvas skolās.",0
1866,Teksts kā līdzeklis komunikācijas attīstīšanā,"Komunikācija svešvalodā ir viens no paņēminiem, kā pielietot komunikatīvās valodaskompetences, ko skolēni apgūst, mācoties izglītības iestādēs, un kas ir nepieciešamas darbatirgū. Lai attīstītu komunikatīvās kompetences un izpildi, bakalaura darbā atspoguļoti šojēdzienu teorētiskie aspekti. Darbā apskatītas dažāda veida uz tekstu balstītas aktivitātes, kasparedzētas komunikācijas veicināšanai un studentu motivēšanai. Pētījumā ietvertāpilotpētījuma mērķis ir veikt skolēnu komunikatīvo vajadzību analīzi un atklāt visoptimālākospaņēmienus, kā ar mācīšanu un mācīšanos tās realizēt. Pētījuma rezultāti pierāda, ka uz tekstubalstītas aktivitātes ir efektīvs veids kā stimulēt komunikāciju.Atslēgvārdi: komunikatīvā competence un izpilde, uz tekstiem balstītas komunikatīvāsaktivitātes, pilotpētījums.",0
1867,Tūrisma ceļvežu tulkošanas problēmas,"Šis darbs ir veltīts tulkošanas problēmām tūristu ceļvežos. Šī problēma ir aktuāla mūsdienās, jo viens no populārākajiem atpūtas veidiem ir ceļošana. Parasti cilvēks ar tūristu ceļveža palīdzību iepazīstas ar vēlamo galamērķi, tādēļ ir ļoti svarīgi, lai iegūtā informācija būtu pareiza un saprotama. Katrai valstij un tautai ir tai raksturīgās reālijas, kuras vienmēr sagādā problēmas tulkotājam.Šā darba mērķis ir apskatīt vairākos Latvijas tūrisma ceļvežos tur atrodamo reāliju tulkošanas veidus, lai varētu secināt, kuri no tiem ir visbiežāk lietotie. Lai sasniegtu iepriekš minēto mērķi tūrisma ceļvežos tiks noteikti reāliju tulkošanas veidi. Analītiskajai daļai izmantotie tūristu ceļveži ir izdoti 20. un 21. gadsimta sākumā. Salīdzinot iegūtos rezultātus, tiks noteiktas atšķirības vai līdzības reāliju tulkošanas veidu izmantošanā.Veicot šo pētījumu, tika izdarīti secinājumi, ka 20. gadsimtā izdotajos tūristu ceļvežos DirektŅbernahme un LehnŅbersetzung tika izmantoti visbiežāk, bet 21. gadsimta tūristu ceļvežos visvairāk tika izmantots DirektŅbernahme. Abu gadsimtu tūristu ceļvežos pēc tulkotās reālijas teksta turpinājumā tika paskaidrots, ko šis vārds nozīmē un kādu īpašu parādību tas apzīmē latviešu kultūrā. Pētījuma gaitā, tika arī secināts, ka iztulkotajā tekstā ir mazāk informācijas nekā bija sākuma tekstā un ka pastāv atšķirības 20. un 21. gadsimta tūristu ceļvežu uzbūvē.",0
1868,"Angļu nenoteiktā vietniekvārda ""all"" sintakse un lietojums","Sintakse un semantika ir savstarpēji saistītas valodniecības pētījumu jomas. Valodnieki ir plaši pētījuši jautājumus, kas saistīti ar sintakses ietkemi uz semantiku vai otrādi, un šie jautājumi joprojām ir būtiskas valodniecisko pētījumu tēmas.Šis bakalaura darbs sniedz pārskatu par leksēmas all sintaktiskajām un semantiskajām īpašībām, kas nosaka tās lietojuma modeļus. Leksēmas all iepriekšējo pētījumu analīze un elektronisko leksikonu izpēte parāda, kā all tiek lietota mūsdienu angļu valodā. Pētījuma resultātā tiek pierādīts, ka leksēmai all piemīt multifunkcionālas un polisemantiskas īpašības, un tās nozīmi ietekmē leksēmas all sintaktiskās īpašības. Turklāt ir pierādīts, ka leksēmas all sintakse un semantika turpina mainīties un paplašināties.",0
1869,Fotogrāfija kā naratīvu veidojošs paņēmiens T.Findlija romānā „Klaviermeistara meita”,"Fotoaparātu plašā pieejamība un izplatība ir ietekmējusi mūsdienu sabiedrības realitātes uztveri un atmiņas procesus. Šī darba mērķis ir izpētīt saikni starp fotogrāfijām un atmiņām un tās atspoguļojumu autobiogrāfijā, kas balstīta uz izdomāta tēla dzīvi, kā ticamības veicinātāju. Darbā tika izmantotas tādas izpētes metodes kā teorētiskās literatūras apskats par fotogrāfiju un tās saistību ar atmiņas procesiem, kā arī T. Findlija romāna „Klaviermeistara meita” (The Piano Man’s Daughter) analīze. Pētījumā tiek secināts, ka stāstījuma izteikti vizuālais izteiksmes veids, kā arī atmiņas procesu atspoguļojums piešķir literārajam darbam patiesumu. Turklāt fiktīvās autobiogrāfijas autentiskumu veicina arī tās līdzība ar ģimenes fotoalbumu. Tādējādi fotogrāfija kā naratīvu veidojošs paņēmiens piešķir stāstījumam autentiskumu un ir uzskatāms par fiktīvās autobiogrāfijas radīšanas metodi.",0
1870,"Autorība , žanrs un viktoriāņu sievietes Džeinas Ostenas biografijā un romānos","Bakalaura darba tēma ir “Autorība, žanrs un viktoriāņu sievietes Džeinas Ostenas biogrāfijā un romānos”.Bakalaura darba mērķis ir sievietes kā autora lomas un stāvokļa izpēte viktoriāņu laikmeta literatūrā, kad sievietēm nebija nozimīgas vietas literatūras tirgū. Turklāt, viens no svarīgākajiem aspektiem analizējot romāna žanru ir autora dzimums.Jāatzimē, ka dziļu teorētisku pamatu katrai darba tēzes attīstībai, kā arī ierosinātu hipotēžu apstiprināšanai, tika izmantotas literāra teksta analīzes un empirisku petījumu metodes. Pēc romāna un citas attiecīgas literatūras izpētes, ir jāsecina, ka ši petījuma rezultāts ir apmierinošs un visi nepieciešamie Bakalaura darba mērķi ir sasniegti.",0
1871,"Čaņbudisma Sestā Patriarha Hueinen dzīve, mācības pamatprincipi un „Platformas sūtra”","Bakalaura darbs „Čaņbudisma Sestā Patriarha Hueinen dzīve, mācības pamatprincipi un „Platformas sūtra” ” ir veltīts čaņbudisma Sestā Patriarha Hueinen biogrāfijas detalizētai izpētei un viņa ideju nesējas - „Platformas sūtras” analīzei. Darba galvenais mērķis ir noskaidrot, kādu lomu spēlēja Hueinen un „Platformas sūtra” čaņbudisma attīstībā. Darbs ir sadalīts trijās daļās: Pirmā ir veltīta čaņbudisma izcelsmei, vēsturiskai attīstībai un galvenajām iezīmēm; Otrā ir veltīta čaņbudisma Sestā Patriarha Hueinen biogrāfijas apskatam, kā arī konfliktam ar konkurējošo čaņbudisma ziemeļu skolu un tās pārstāvi – Šeņsju; Trešā daļa ir veltīta „Platformas sūtras” analīzei, atsevišķu nodaļu tulkojumam latviešu valodā un teksta galveno ideju apskatam.Šis bakalaura darbs ir aktuāls gan sinologiem un ķīniešu klasisko reliģisko tekstu pētniekiem, gan studentiem un citiem, kuri interesējas par čaņbudismu un tā galvenajiem tekstiem. Šis darbs varētu būt noderīgs arī čaņbudisma praktizētājiem. Apkopojot visu bakalaura darbā apskatīto informāciju, autore secināja, ka čaņbudisma galvenās idejas ir sekojošas: pēkšņās apgaismības ideja un arī tas, ka buddhas daba ne ar ko neatšķiras no cilvēka prāta dabas. Čaņbudisma mērķis – ir atklāt buddhas dabu katrā cilvēkā ar meditācijas坐禪 (dzuo čaņ) un buddhas pieminēšanas 念佛 (njieņ fo) ikdienas pieredzi. Čaņbudisma praktizējošie uzskata, ka šīs prakses nodrošina īstās esamības izpratni, kas galu galā noved pie apgaismības. Čaņbudisms nepretendē uz mācekļa pārveidošanu par kaut ko jaunu un labāku, bet gan uzsver, ka ir jāatklāj sava patiesā daba, jānoskaidro, kas viņš vai viņa patiesībā ir.",0
1872,Ar mūziku saistīto tekstu tipu daudzveidības problēmas tulkošanā,"Diplomdarbā “Ar mūziku saistīto tekstu daudzveidības problēmas tulkošanā” veikta dažādu, ar mūziku saistītu tekstu analīze. Diplomdarba mērķis ir izpētīt teksta funkcijas, tulkošanas rīkus un avotus, analizēt atšķirīgiem tekstu veidiem piederošus tekstus un, saskaņā ar analīzes rezultātiem, noteikt katra teksta funkcijas un iespējamās tulkošanas stratēģijas. Pētījuma rezultāti liecina, ka teksti tiek iedalīti trijās grupās saskaņā ar tiem raksturīgām pazīmēm un klasifikācijas pamatā ir K. Bīlera izstrādātā valodas teorija. Dažādiem tekstu tipiem raksturīgo ekstratekstuālo un intratekstuālo faktoru analīze atklāj dominējošās un pakārtotās funkcijas dažādos ar mūziku saistītos avota tekstos, palīdz definēt mērķa tekstu funkcijas un nosaka tulkošanas stratēģiju izvēli.",0
1873,Kultūras reāliju tulkošana literārajās pasakās,"Diplomdarbs veltīts kultūras reāliju tulkošanai literārajās pasakās. Darba tēma ir “Kultūras reāliju tulkošana literārajās pasakās”. Darbā aprakstīts literatūras žanrs pasaka, kultūras reālijas un to tulkošanas problēmas un pieejas. Darbā analizēti pasaku tulkojumi, no kuriem divi ir diplomdarba autores tulkojumi, un vienu ir tulkojusi profesionāla tulkotāja. Analīze apskata pasakās atrodamās kultūras reālijas un apspriež to tulkošanas problēmas un pieejas. Konkrētās pasakas  tika izvēlētas tāpēc, ka tām ir dažāds stils un tēlojuma vieta, taču tās atbilst literāro pasaku principiem. Darba uzdevums ir pierādīt hipotēzi: kultūras reāliju tulkošanas pieeja pasakās atkarīga no kultūras reāliju funkcijas. Darba secinājumi galvenokārt apstiprina domu, ka kultūras reāliju, kas apgrūtina tulkošanu kā barjera, nav iespējams iztulkot ideāli, taču tulkotājam jāizvēlas piemērota pieeja, lai tiktu galā ar šo problēmu.Atslēgas vārdi:Pasakas, tulkošana, kultūras reālijas, tulkošanas pieejas.",0
1874,Angļu valoda elektroniskā sarakstē,Bakaulaura darbs „Angļu valoda elektroniskā sazinā” atspoguļo autores veikto pētījumu izziņot angļu valodas lietojumu speciālajos angļu valodas ‘čatos’. Lai veiktu zinatniski pamatotuproblēmas izpēti autore ir izverzijusi un sekmīgi pierādījusi hipotēzi: Čats Angļu valodā var tikt lietots sazinā. Resultātā pilnveidojas čata lietotāja valodas zināšanas.Lai pieradītu hipotēzi tika veikta atbalstošās zinātniskās literatūras izpēte un analīze. Hipotēzes validitātes pierādijumu apstiprina arī autores lietotās empēriskās pētījuma metodes.,0
1875,Klupšanas akmeņi latviešu tūrisma prospektu vācu tulkojumos,"Šīs pētījums ir veltīts klupšanas akmeņu analīzei latviešu tūrisma prospektu vācu tulkojumos. Mūsdienu pasaulē arvien vairāk pieaug tūrisma loma. Pēdējos gados ir vērojams ārzemju tūristu pieaugums arī Latvijas pilsētās. Par tūrisma veicinošo līdzekli tiek uzskatīts arī tūrisma prospekts. Šajā pētījumā tiek analizēts tūrisma prospekts, tā komunikatīvā funkcija. Pētījuma praktiskās analīzes pamatam tiek izvēlēti Jūrmalas, Liepājas un Ventspils tūrisma prospekti latviešu valodā, kā arī to tulkojumi vācu valodā. Šajā pētījumā tiek noteikti klupšanas akmeņi, t.i., izaicinājumi un tulkošanas problēmas, kas rodas tulkojot latviešu tūrisma prospektus vācu valodā. Pētījuma rezultātā tiek sniegti priekšlikumi tūrisma prospektu tulkošanas klupšanas akmeņu pārvarēšanai.     Atslēgvārdi: tūrisma prospekts, tūrisma prospektu komunikatīvā funkcija (teksta tips), klupšanas akmeņi latviešu tūrisma prospektu vācu tulkojumos.",0
1876,Šveices franču valodas variants: lingvistiskā un sociolingvistiskā pieeja,"Šis darbs – « Šveices franču valodas variants : lingvistiskā un sociolingvistiskā pieeja » ir veltīts Šveices reģionālās franču valodas izpētei. Darba mērķis, pirmkārt, ir noskaidrot, kas ir frankofonās Šveices reģionālā franču valoda, kā arī izpētīt tās īpatnības un atšķirības no franču normatīvās akadēmiskās valodas, ar tipisku un ikdienā plaši lietojamu izteicienu kontrastīvo analīzes pieeju. Otrkārt, šī darba mērķis ir iepazīstināt ar pirmo Latvijā izdoto trīsvalodu vārdnīcu – šveices-franču – franču – krievu, kas ilustrēs šo darbu, kā arī atvieglos izteicienu nozīmes saprašanu un analīzes interpretāciju kopumā. Tas ļaus arī iegūt priekšstatu par Šveices reģionālās franču valodas bagātību un plašumu.Šis darbs paredzēts plašam lasītāju lokam: Latvijas ierēdņiem, tulkiem un tulkotājiem, kas uzturās Šveices frankofonajā pusē, Latvijas studentiem, kuri mācās franču valodu un interesējas par Šveices kultūru, kā arī valodniekiem, kuri strādā valodniecības jomā.",0
1877,"Sociālpolitisko jēdzienu salīdzinošā analīze latviešu, franču un itāļu valodās","Bakalaura darbs „Sociālpolitisko jēdzienu salīdzinošā analīze latviešu, franču un itāļu valodās” rakstīts laikā, kad politika un sociālpolitisko jēdzienu izpratne Latvijā ir aktuāla. Darbā mēģināts rast atbildes uz tādiem jautājumiem kā vēsturisko un kultūras atšķirību nozīme sociālpolitisko jēdzienu interpretācijā, kā arī sociālpolitisko jēdzienu izpratne latviešu valodā mūsdienās.Darba ietvaros veikta sociolingvistiska aptauja, uz kuru atbildējuši 43 anonīmi respondenti, aprakstot savu subjektīvo interpretāciju tādiem jēdzieniem kā brīvība, demokrātija, feminisms, liberālisms, pilsonis, politika, republika, sociāldemokrātija, sociālisms, solidaritāte. Bakalaura darbs  rakstīts ar nolūku, lai veicinātu diskusijas par sociālpolitisko jēdzienu dažādo izpratni atšķirīgās kultūrās, ko ietekmējusi atšķirīgā vēsture un valodas iezīmes, kā arī lai veicinātu šo jēdzienu mācīšanu un apguvi multilingvālās apmācības ietvaros.",0
1878,Holistiskā izglītība un personības attīstība,"Ši bakalaura darba tema ir “Holistiska izglitiba un personibas izaugsme”.Ši darba autore analize galvenas Holistiskas izglitibas ipatnibas.Darba autore peta Holistiskas izglitibas ietekmi uz berna personibasattistibu ta agrinaja izglitibas perioda. Ši darba autore uzsver Holistiskas izglitibaspozitivo ietekmi uz ikvienas personibas iedzimtajiem unikalajiem talantiem un toattistibu. Darba autore analize galvenas vadlinijas, pec kuram butu javadaspirmskolas izglitibas iestadem, organizejot izglitibu ar Holistisku vadmotivu. Tiekanalizetas galvenas ipatnibas tradicionalas un Holistiskas izglitibas sistema. Tiekapskatita ari tada paradiba, ka globalizacija un tas ietekme uz izglitibas attistibu.Petijums veikts analizejot publiceto teoriju par doto temu. Praktiskaispetijums veikts pamatojoties uz pedagogu intervijam, ka ari apmeklejot Montesorikabinetu Lielvardes bernudarza „Put Vejii”.Petijuma rezultata darba autore analizeja un apkopoja datus par Montesoripedagoijas praksi Lielvardes bernudarza, ka ari parliecinajas par Montesoriprakses pozitivas pieredzes efektivitati.",0
1879,Leksikas mācīšana uz stāstu bāzes,"Diplomdarbs veltīts leksikas mācīšanai uz stāstu bāzes. Pētījums sastāv no divām daļām – teorētiskās un praktiskās daļas. Teorētiskajā daļā autore aprakstagalvenos leksikas mācīšanas etapus, principus un paņēmienus. Pirmajā nodaļā tiek izklāstīta   leksikas mācīšanas nozīme, kas ir saistīta ar leksikas mācīšanas principiem un tās pakāpenību. Otrajā nodaļā detalizēti iztirzāta leksikas mācīšana uz stāstu bāzes, kas ietverlasīšanas jēdzienu un teksta izvēles principus, kā arī lasīšanas efektivitāti un tās problēmas, stāstu mutisko stāstījumu un vizuālo materiālu, kas palīdz leksikas mācīšanas procesā. Trešā nodaļa veltīta stāstu klausīšanās un video izmantojuma efektivitātei. Empīriskā pētījuma daļa piedāvā trīs piemēra uzdevumus, kas veidoti uz stāstu bāzes. Tiek analizēti visi uzdevumi, kā arī skolnieces līdzdalība šī diplomdarba ietvaros. Šī pētījuma praktiskā vērtība ir tā izmantojamība angļu valodas stundās, mācot leksiku uz stāstu bāzes.",0
1880,Konkordances izmantojums vārdkopu mācīšanā,"Maģistra darbs iztirzā vārdu krājuma vietu angļu valodas sistēmā, kā arī apskata jaunākās tendences konkordanču un to krājumu izmantošanā valodas mācīšanas un mācīšanās procesā. Vairāki autori kā Sinklērs (Sinclair), Makārtijs (McCarthy), Luiss (Lewis), Kārters (Carter) un citi jau ir pastiprinājuši konkordanču nozīmību valodu mācīšanas un mācīšanās procesā, to aprakstot savos zinātniskajos darbos. Tomēr Latvijā šī pieeja ir ļoti jauna un neapgūta. Maģistra darba izstrādē pirmkārt tika pētīta literatūra par leksikas vietu valodu sistēmā un konkordanču, to krājumu un valodniecības nozares, kas tos pētī, attīstību. Lai pierādītu darba tēzi, ka konkordanču lietojums angļu valodas stundās sekmē angļu valodas vārdu krājuma apguvi, tika veikts pētījums ar Rīgas Imantas vidusskolas 11.klases 21 skolēnu. Skolēni atbildēja uz aptauju jautājumiem un veica pašvērtējumu, lai noteiktu viņu zināšanas par konkordancēm, kā arī lai izzinātu skolēnu attieksmi pret tradicionālajām un jaunajām leksikas apguves pieejām.Pirmās aptaujas dati parādīja skolēnu zināšanu par konkordancēm trūkumu. Vēlākie uzdevumu rezultāti un skolēnu atbilžu rezultāti apstiprināja, ka darbs ar konkordancēm motivēja skolēnus aktīvi piedalīties leksikas apguves procesā, jo šī bija jauna un interesanta pieredze skolēnu mācīšanās procesā.Atslēgas vārdi – konkordances, konkordanču krājums, vārdkopa, leksikas apguve.-",0
1881,Grupu tulkošanas perspektīvas Latvijā,"Maģistra darbs „Grupu tulkošanas perspektīvas Latvijā” apskata līdz šim maz pētītu tēmu – tulku darbu jaunatnes jomā un grupu tulkošanas metodi Vācijā un Francijā, kuru nepieciešams attīstīt arī Latvijā.Diplomdarba mērķis ir pētījums par grupu tulkošanas perspektīvām Latvijā. Tā galvenais objekts ir tulku iesaiste jaunatnes jomā un jaunatnes darbinieku zināšanas par mutisko tulkošanu. Pētījums sniedz pārskatu par tulku iesaisti jaunatnes darbā un iespējamo nākotnes attīstību šajā jomā.Maģistra darbs sastāv no četrām nodaļām. Darba pirmā nodaļa sniedz ieskatu svarīgākajos aspektos attiecībā uz tulka lomu starpkultūru komunikācijas veicināšanā. Otrajā nodaļā ir sniegti izpētes rezultāti par Vācijas-Francijas Jaunatnes sadarbības organizācijas dibināšanas vēsturi, aktivitātēm un grupu tulkošanas metodi. Tiek rūpīgi iztirzātas daudzveidīgās grupu tulku apmācības, to sadaļas un mērķauditorija, kas darba beigu daļā tiek salīdzinātas ar Latvijas iespējām un interesēm šajā jomā. Trešā nodaļa ievada maģistra darba empīriskā pētījuma rezultātus. Šajā nodaļā tiek atspoguļota analīze par jaunatnes jomu Latvijā, kas baltās uz zinātniskiem pētījumiem, statistikas datiem un iedzīvotāju aptaujām. Darbā kā galvenā metode tika izmantota naratīvās intervijas metode, kas daudzos metodiskajos pētījumos tiek atzīta kā kvalitatīva pētījumu metode. Pētījuma ietvaros tika veiktas naratīvās intervijas ar jaunatnes nozares ekspertiem. Interviju transkripcijas ir pieejamas maģistra darba pielikumā.Visbeidzot noslēdzošajā nodaļā tiek atspoguļoti iztrādātie priekšlikumi grupu tulkošanas pieprasījuma veicināšanai un attīstībai Latvijā. Šī nodaļa balstās uz interviju secinājumiem un autores personīgajiem novērojumiem, kas tika veikti, darbojoties par tulci jaunatnes starptautiskajos pasākumos Latvijā. Tiek piedāvāti vairāki apmācību varianti atbilstoši dažādām mērķgrupām, kas varētu kļūt par potenciālajiem grupu tulkiem Latvijā. Kā papildus rezultāts jāmin autores izstrādātais mācību programmas papildkurss topošajiem tulkiem.Diplomdarbs būs noderīgs materiāls tulkošanas studiju programmas studentiem, jaunatnes darbiniekiem, kā arī citiem interesentiem.",0
1882,Helsinku slengs,"Latvijas UniversitāteMargarita Kļaņina: Helsinku slengs Bakalaura darbs, 59 lpp Maijs 2009 Pētījuma mērķis bija saņemt informāciju par to, kas ir Helsinku slengs un kāda situācijā tas ir mūsdienās. Papildus tam darba autore gribēja uzzināt, kā paši somi attiecas pret Helsinku slengu. Par pētījuma materiālu kalpoja Heikki Paunonena Helsinku slenga vārdnīca „Tsennaaks Stadii, bonjaaks slangii” (nosaukums somu valodā). Helsinku slenga teksta piemērs ir paņemts no Kivi Kallio grāmatas ”Stadin Slangi - ja puhekielen sanasto” (Helsinku slenga un sarunvalodas vārdnīca). Papildus informācija tika vākta izmantojot aptaujas (Rīgā, Helsinkos un Jiveskilē). Somu domās par Helsinku slengu tika paņemtas no interneta forumiem.  Darbā ir rakstīts par Helsinku slenga atšķirību un iezīmēm. Darbs var palīdzēt studentiem saņemt vairāk informācijas par doto tēmu. Darbā īpašo vietu ieņem aizguvumi, kas ir atnākuši uz Helsinku slengu no krievu valodas. Šī nodaļa varētu būt interesanta, jo darba autores dzimta valoda ir krievu. Darbs var būt noderīgs arī rīdziniekiem, jo nedaudz var aizdomāties arī par pašu galvaspilsētu. Vai mūsu pilsētai ir sava dvēsele? Ja tā vēl ir dzīva, mums vajadzētu to pasargāt. Atslēgvārdi : Helsinku slengs, Helsinki, aizguvums",0
1883,Militārās angļu valodas vārdu krājuma mācīšana ar uz uzdevumiem balstītu metodi,"Maģistra darbs pēta uz uzdevumiem balstītas metodes principus un to, kā šos principus var pielietot, lai mācītu angļu valodu speciāliem mērķiem. Autore izvirzīja hipotēzi, ka karavīri uzlabos militārā angļu valodas vārdu krājuma zināšanas, veicot uzdevumus, kas tuvināti dzīvē sastopamajām situācijām. Lai pārbaudītu hipotēzi, tika veikts gadījuma pētījums, kas sastāvēja no teorētiskās un praktiskās daļas. Teorētiskajā daļā autore apskatīja angļu valodas speciāliem mērķiem jēdzienu, tā definīcijas un metodiku, kā arī uz uzdevumiem balstītas metodes raksturīgākās iezīmes, uzdevuma definīcijas un klasifikāciju. Darba praktiskajā daļā atspoguļots gadījuma pētījums, kas tika veikts Nacionālo Bruņoto Spēku Valodu skolā. Pētījuma rezultāti liecina, ka atsevišķi uz uzdevumiem balstītas metodes principi ir efektīvi militārās angļu valodas mācīšanā.",0
1884,Mustafa Kemaļa Ataturka reformas,"Šā darba saturs ir veltīts biogrāfijai, personiskai dzīvei, kara karjerai un reformām Turcijā Mustafa Kemala Ataturka valdes laikā.Galvenā uzmanība ir pievērsta viņa reformām Turcijā.Teorētiskā daļā autors apraksta Mustafa Kemala Ataturka īsu biogrāfiju, viņa personisko dzīvi, kara karjeru, piedalīšanos pirmā pasaules kara gados, politiskas karjeras sākumu un viņa dzīves beigas. Analītiskā darba daļa ir veltīta viņa reformu aprakstam.Pētījuma rezultātā autors atnāk pie secinājuma, ka Mustafa Kemala  Ataturka uzdevums  tika noslēgts izmaiņās un iekšējas valsts uzlabojumā.Uz izdarīto secinājumu bāzes autors var apgalvot, ka šis cilvēks pie dzīves bija dižens reformators.Šo darbu var izmantot Mustafa Kemala Ataturka dzīves ceļa un valsts darbības studēšanā.",0
1885,1920-tie gadi un jauna amerikāņu ētosa rašanās,"Bakalaura darbs “1920-tie gadi un jauna amerikāņu ētosa rašanās” ir pētījums par jauna ētosa rašanos Amerikā 1920-tajos gados.Šis pētījums ir veikts, lai pierādītu hipotēzi, ka 1920-tie gadi ir bijuši ievērojams laiks Amerikas vēsturē, kad mainījusies vērtību sistēma, izraisot daudzas jaunas tendences Amerikas sabiedrībā, kas saistītas ar pasaules uztveri un attieksmi pret dzīvi, kurai tagad bijaraksturīga izlaidība, bezrūpība un izlikšanās.Lai pierādītu iepriekšminēto apgalvojumu, šī darba autorei bija nepieciešams izpētīt Amerikas vērtību sistēmas vēsturi, lasīt un analizēt dažādu 1920-to gadu amerikāņurakstnieku darbus, un sekot tendencēm ne tikai literatūrā, bet arī mūzikā un arhitektūrā.Šī pētījuma rezultātā ir pierādījies, ka 1920-tajos gados Amerika pieredzēja unikālu fenomenu, kas mainīja esošo vērtību sistēmu, iespaidoja visu amerikāņu sabiedrību un atstāja ievērojamas pēdas tās vēsturē.",0
1886,"Sabiedrības un personības koncepcija Oldesa Hakslija romānā ""Brīnišķīgā jaunā pasaule""","Bakalaura darbs „Sabiedrības un personības koncepcija Oldesa Hakslija romānā „Brīnišķīgā jaunā pasaule” pēta romānā attēlotās sabiedrības struktūru un personības lomu tajā. Šis pētījums ir veikts, lai pierādītu hipotēzi, ka stabilas un laimīgas sabiedrības koncepcija ir izcilas individuālās cilvēka īpatnības absolūtā demoralizācija ar milzīgo tehnoloģisko un zinātnisko sasniegumu pielietojumu. Šī pētījuma galvenais mērķis ir noskaidrot sabiedrības dzīves principus un noteikumus, analizēt sociālās un vadības struktūras efektivitāti, novērtēt sabiedrības morālas un ētiskas vērtības un izpētīt indivīdu apspiestības nosacījumu sabiedrības stabilitātes veidošanai un saglābšanai. Lai pierādītu hipotēzi un izpildītu pētījuma galveno mērķi, darba autore izmantoja sekojošas pētniecības metodes: informācijas, kas attiecas uz diplomdarba tēmu, izvēle un apkopošana; izvēlēto datu analīze un interpretācija, koncentrējoties uz svarīgākajām idejām, kas ir nozīmīgi darba mērķa sasniegšanai; attiecīgo secinājumu iegūšana. Pētījuma rezultāti pierāda, ka Oldesa Hakslija utopiska, proti, laimīga un stabila sabiedrība, sastāv no nomāktām, padevīgām būtnēm, kuras rada, īstenojot sarežģītus zinātnes un tehnoloģiskos sasniegumu, ko izstrādā cilvēka ģēnijs.",0
1887,Angļu valodas mācīšana klientu apkalpošanas jomā,"Šajā bakalaura darbā tiek aprakstīti veidi angļu valodas mācīšanai klientu apkalpošanas jomā. Angļu valodas mācīšana klientu apkalpošanas jomā tiek aplūkota biznesa angļu valodas mācīšanas un angļu valodas speciāliem mērķiem mācīšanas robežās. Angļu valodas mācīšanas speciāliem mērķiem augošā pieprasījuma rezultātā, liels pētījums tiek veltīts šīm tēmām (Hutchinson un Waters, Dudley-Evans un  John u.c.). Tomēr, angļu valodas mācīšanas klientu apkalpošanas joma nav pilnīgi izpētīta. Tas nosaka dotā darba mērķi. Tas izklāsta pētījuma teorētisko pamatu: terminu definīcijas, īpašības, kuras piemīt angļu valodai speciāliem mērķiem, biznesa angļu valodai un angļu valodai klientu apkalpošanas jomā. Šādi aprakstot pētījuma galveno tematu tiek analizēti paņēmieni angļu valodas mācīšanai speciāliem mērķiem. Liela uzmanība tiek veltīta angļu valodas mācīšanai klientu jomā un vajadzību analīzei. Pētījuma metodes ir literatūras analīze, vajadzību analīze un mācību grāmatas Angļu valoda klientu apkalpošanai aprakstošā analīze. Iegūtie pētījuma rezultāti pierādīja, ka angļu valodai klientu apkalpošanā ir kompleksa pieeja, kura balstās uz efektīviem un produktīviem valodas mācīšanas pamatiem, kuri balstās uz speciāliem un acīmredzamiem cēloņiem. Pētījuma rezultātus var izmantot angļu valodas pasniedzēji savā darbā, mācību materiālu veidotāji un angļu valodas metodiķi specialiem mērķiem.Atslēgvārdi: Angļu valoda specialiem mērķiem, angļu valoda klientu apkalposanas jomā, biznesa angļu valoda, aprakstošā analīze",0
1888,"Dzimums un mātišķums triloģijā ""Svešie""","Bakalaura darbs “Dzimums un mātišķums triloģijā Svešie” aplūko dzimuma un mātišķuma atspoguļojumu trijās filmās- Svešais, Svešie un Svešais 3, pastiprinātu uzmanību pievēršot galvenajai varonei Elenai Riplijai, viņas raksturam, viņas attieksmei un uzvedībai triloģijā.Šī bakalaura darba pamatuzdevums bija konstatēt un analizēt galveno varoni Elenu Ripliju, veidu kā viņa ir atspoguļota triloģijā Svešie un analizēt galvenās pazīmes, kas viņu atšķir no stereotipiskas sieviešu kārtas varones.Darba gaitā iegūtie rezultāti ļauj secināt, ka dzimuma un mātišķuma atspoguļojums triloģijā apstrīd dzimuma stereotipus. Šajās filmās galvenā varone Riplija ir atspoguļota kā stipra, neatkarīga sieviete, kurai nepārtraukti jācīnās ar vīrišķo dzimumu, lai tiktu sadzirdēta. Elena Riplija, kā tēls izaicina ierastās dzimuma lomas, jo triloģijā viņa ir varone, vienīgā izdzīvojusī, kura izrādās ir arī gudrāka par vīriešiem.Bakalaura darba teorētiskā daļa sastāv no divām nodaļām, kurās tiek aplūkots dzimums un mātišķums, to atspoguļojums amerikāņu kultūrā, masu medijos un literatūrā, mātes loma sabiedrībā, kā arī tajā ir iekļauta informācija par visām trīs filmām Svešie. Savukārt, bakalaura darba praktiskā daļa ietver pētījumu par dzimuma un mātišķuma atspoguļojumu triloģijā, galvenās varones Elenas Riplijas raksturojumu, viņas darbības analīzi dažādās filmas epizodēs.Atslēgas vārdi: dzimums, māte, stereotips, cīnīties, triloģija Svešie.",0
1889,Personīgās valodas studiju programmas izveide,"Aizstāvēšanai iesniegtais bakalaura darbs ir autores mēģinājums izveidot individuālu angļu valodas mācīšanās programmu konkrētam skolēnam. Pētījums ir veltīts angļu valodas mācīšanas metodēm, kas palīdz attīstīt angļu valodas prasmes, kas nepieciešamas valsts eksāmena nokārtošanai angļu valodā. Tēma ir aktuāla, jo vairākumam skolēnu nav atbilstošas iespējas, lai laikus sagatavotos eksāmenam vidusskolā. Bakalaura darba uzdevums ir izveidot mācību programmu skolēnam, kurš studē angļu valodu, lai uzlabotu savas valodas prasmes līdz tādam līmenim, kas ir nepieciešams valsts valodas eksāmena sekmīgai nolikšanai. Lai varētu izstrādāt visefektīvāko programmu, darba autore atlasīja vislabākos stundu plānojumus un mācību programmas. Tika analizētas vairāku skolēnu pamatzināšanas, motivācija un individuālais mācīšanās stils. Praktiskā daļa veltīta mācību programmu un anketu analīzei. Darba teorētiskās daļas pamatā ir individuālās mācīšanās, mācību programmas izveides, mācīšanās metožu un ‘daudzpusējo spēju’ (Multiple Intelligences) teorijas materiālu izpēte. Bakalaura darba mērķis – noskaidrot individuālās mācību programmas būtību un izveidot efektīvu programmu skolēnam – ir sasniegts, un hipotēze, ka katram cilvēkam ir tiesības, lai pret viņu izturētos kā pret personību, un tādēļ viņam ir tiesības uz individuālu mācību programmu, ir pamatota.",0
1890,Latvijas Zinātņu Akadēmijas terminoloģijas komisijas apstiprināto juridisko terminu tulkojumu no angļu – latviešu valodas analīze,"Bakalaura darba tēma ir “Latvijas Zinātņu akadēmijas Terminoloģijas Komisijas apstiprināto juridisko terminu tulkojumu no angļu – latviešu valodas analīze”. Darba galvenais mērķis ir veikt LZA Terminoloģijas Komisijas (LZA TK) apstiprināto juridisko terminu analīzi, atzīmējot galvenās tendences un īpatnības tulkojumā un termina veidošanā. ES tiesību aktu neatbilstīgie un sliktas kvalitātes tulkojumi motivēja autoru izstrādāt Bakalaura darbu par šo tēmu, kā arī mēģināt atrast šīs aktuālās problēmas cēloņus un risinājumus. Veicot analīzi, tika mēģināts atklāt cēloņus neatbilstīgajiem apstiprinātajiem juridiskajiem terminiem un rast risinājumus, lai uzlabotu tulkojumus no angļu uz latviešu valodu. Papildu analīzē tika izmantotas vairākas ES tiesību aktu direktīvas un regulas.Pēc Latvijas iestāšanās ES tulkojumi ieguvuši daudz būtiskāku nozīmi Latvijā un valsts reputācijā pasaulē. Līdz ar to Latvijai bija jāsaskaņo un jāpārtaisa tās likumdošana attiecīgi ES nosacījumiem, jo Latvijas likumdošana un juridiskā terminoloģija nav rūpīgi izstrādāta, un pat  šodien tā ir jāuzlabo un jāattīsta. Cits cēlonis sliktas kvalitātes tulkojumiem ir aizguvumi, kas aizņem aptuveni vienu trešdaļu latviešu valodas leksikā. Latvijai nav pietiekama pieredze terminoloģijas izstrādāšanā, jo valsts nav tik augsti attīstīta kā pārējās ES dalībvalstis. Pastāv daudzas vēsturiskas, sociālas, ekonomiskas un politiskas nianses, kas ietekmē latviešu valodas terminoloģijas attīstību. Lai uzlabotu terminoloģijas attīstību, visi šie trūkumi jānovērš un, galvenokārt, izglītības sistēmā. Ir vairākas iestādes, kas ir atbildīgas par juridiskās terminoloģijas izstrādi un apstiprināšanu ES tiesību aktu lietojumā. Viena no galvenajām iestādēm ir LZA TK, kas uzrauga terminu veidošanu un to atbilstību latviešu valodas terminoloģijā. Pēc apstiprināto terminu un lietoto terminu ES tiesību aktos veiktās analīzes darbā tiek konstatēts, ka juridisko terminu veidošanu latviešu valodā ir ietekmējuši angļu valodā lietojamie termini, kā arī atklātas zināmas grūtības un neatbilstības terminu veidošanā.",0
1891,Etniski jauktās laulības Japānas lauku reģionos,"Bakalaura darbs ir veltīts etniski jaukto laulību izpētei Japānas lauku reģionos, īpašu uzsvaru liekot uz tiem pāriem, kuros vīrs ir japānis un sieva – ārzemniece. Darba mērķis ir apskatīt pirmsākumus šāda tipa laulībām un iemeslus to skaita pieaugumam, kā arī situāciju mūsdienās. Par pētījuma reģionu izvēlēta Jamagatas prefektūra, taču, lai labāk varētu izprast sniegtos datus, situācija Jamagatā tiek salīdzināta ar stāvokli Japānā kopumā.Darba piecās nodaļās tiek aplūkoti galvenie iemesli, kas veicina etniski jaukto laulību rašanos, tādēļ tuvāk tiek aplūkoti globalizācijas un migrācijas procesi, kas rada dažādu tautu „sajaukšanos”. Tiek sniegta informācija par iedzīvotāju sastāvu mūsdienu Japānā un etniski jaukto laulību attīstību, parādot to pieaugumu, kas straujāk sākās no 1980-ajiem gadiem.",0
1892,Grupu tulkošanas metode Vācijas-Francijas jaunatnes sadarbības organizācijā,"Šajā diplomdarbā ir izpētīta Vācijas-Francijas Jauniešu sadarbības organizācijas izstrādātā grupu tulkošanas metode. Darba mērķis ir noteikt svarīgākos faktorus veiksmīgai savstarpējai komunikācijai binacionālajā jauniešu grupā. Darbā tiek analizētas galvenās prasmes, kuras nepieciešams attīstīt grupu tulku apmācībās, kā arī grupu tulkošanas metodes pielietojums jauniešu semināros. Darbā izmantota padziļināto interviju metode ar Vācijas-Francijas Jauniešu sadarbības organizācijas pārstāvjiem, kā arī autores personīgā pieredze jauniešu semināru vadīšanā Latvijā.",0
1893,Rakstīšanas prasmju attīstīšana un vērtējums vidusskolā,"Diplomdarbs risina problēmas par rakstīšanas iemaņu attīstīšanu vidusskolas skolēniem un dažādām pieejām skolēnu rakstīto darbu vērtēšanā.Diplomdarbs sastāv no ievada, trim nodaļām, literatūras saraksta un pielikumiem.Diplomdarbs ietver sevī atbilstošas teorētiskās literatūras apskatu un analīzi, kā arī iegūto teorētisko zināšanu pielietojumu rakstīšanas prasmju attīstīšanai praksē.Pētījumā analizētas dažādas pieejas rakstīšanas prasmju attīstībai, kā arī atspoguļoti rakstīšanas procesa dažādi posmi un veidi. Darbā ir pieminēta gan skolotāja, gan skolēna loma mācīšanas- mācīšanās procesā.Darbā ir uzsvērts, cik būtiski ir skolotājam pareizi saplānot savu darbu atbilstoši Standartiem un gala eksāmenos izvirzītajām prasībām, iepazīstināt skolēnus ar šīm prasībām un izvēlēties atbilstošas mācību grāmatas.Pētījumu noslēdz aptaujās iegūto datu apkopojums un analīze. Autore ir atklājusi, ka vairākumam skolēnu rakstīšana patīk un ka uzdevumu dažādošana un mācīšanas metožu variēšana palīdz attīstīt rakstīšanas prasmi.Autore ir aprakstījusi dažādas pieejas rakstu darbu vērtēšanā, kas ir būtisks faktors skolēnu motivēšanā un rakstīšanas spēju attīstīšanā.Pētījums varētu ieinteresēt angļu valodas skolotājus, kas vēlas sekmēt skolēnu rakstītprasmju veidošanu. Tas varētu būt noderīgs arī atsevišķiem studentiem, kuri vēlas attīstīt savas rakstīšanas iemaņas svešvalodā.",0
1894,Tradīcija un progress Čārlza Dikensa prozā,"Bakalaura darba tēma ir „Tradīcija un progress Čarlza Dikensa prozā”.         Pētījuma mērķis ir izpētīt Č. Dikensa darbus: „Olivers Tvists” , „Ziemassvētku dziesma prozā”, „ Grūti laiki „, „Lielās cerības”  un analizēt tradīciju un progresa esamību šajos darbos.Bakalaura darbs sastāv no ievada, analītiskās daļas un nobeiguma.          Bakalaura darbam ir 5 nodaļas. Pirmā nodaļā tiek sniegta autora biogrāfija un informācija par viņa darbiem, ka arī tiek aplūkota tradīciju un progresa būtība, tiek sniegtas definīcijas.        Otrā nodaļā tiek aplūkotās ziemassvētku tradīcijas.         Trešā nodaļā tiek aplūkotas un analizētas ģimenes tradīcijas.        Ceturtā nodaļā tiek analizētā novele „Olivers Tvists”.         Piektā nodaļā tiek analizēta novele „Grūti laiki”  kurā tiek sniegts progresa apskats.Atslēgvārdi: Čarlz Dikenss, tradīcija, progress",0
1895,Lasīšanas kompetence un tekstu izpratnes attīstības veicināšana vācu valodā ka svešvalodā,"Šis kvalifikācijas darbs ir veltīts aktuālam tematam svešvalodu mācīšanas metodikā „ Lasīšanas kompetences un tekstu izpratnes veicināšana svešvalodā.“Darba mērķis ir parādīt atsevišķas iespējas lasīšanas kompetences attīstīšanā svešvalodā  skolā. Līdzās teorētiskajām atziņām, kas ir svarīgas, lai labāk izprastu lasīšanas procesa optimālu attīstību, uzmanība darbā tiek veltīta tekstu izvēles kritērijiem un lasīšanas mācību stundu didaktiski metodiskai plānošanai.Darba centrā ir apskatīti divi jautājumi: Teksta izmantošanas iespējas un priekšrocības mācību stundu didaktiskajā strukturēšanā, lai iespējami labi attīstītu lasīšanas prasmi svešvalodā. Un cik efektīvi un kādas iespējas paver projekts „Lasīšanas stundas ieviešana un realizācija svešvalodā“.Kvalifikācijas darbs ir pamatots ar konkrētiem piemēriem no skolotājas praktiskās darbības un izvērtējumiem, balstoties uz pieredzi skolotājas darbā.",0
1896,Ar medicīnu saistīto tekstu tulkošana,"Šajā darbā ir aplūkota pašreizējā funkcionālā pieeja Speciālā lietojuma valodas (SLV) tekstu tulkošanā, pielietojot noteiktu formalitātes un sarežģītības līmeni attiecībā uz mērķauditoriju.  Darbā ir atspoguļotas dažādas problēmas, kuras ir sastopamas angļu un latviešu medicīniski saistīto tekstu tulkošanā un mēģinājums konstatēt īpatnības, kas norāda uz šādu tekstu tulkojumu. Pētījuma gaitā tika pievērsta uzmanība Latvijas terminoloģijas un tulkošanas pirmsākumiem saistībā ar neiroloģijas nozari. Ļoti liela loma medicīnas terminoloģijā ir klasisko valodu lietojumam, kas rada grūtības mērķauditorijai uztvert attiecīgo informāciju. Īpaša uzmanība pievērsta vārdu veidošanai abās minētajās valodās, balstoties uz piemēriem no medicīnas literatūras. Prakstiskā daļa ietver pacienta neiroloģiskā izmeklējuma leksisku-semantisku adaptāciju no latviešu valodas angļu valodā un ar neiroloģiju saistīto terminu glosāriju, kura sastādīšanā autors ir izmantojis apjomīgu angļu valodā publicētu uzziņu literatūru. Darba mērķis ir konstatēt, izpētīt un analizēt galvenās problēmas, kuras rodas tulkojot leksikas vienībās ar medicīnu saistītos tekstos.",0
1897,"Varoņu raksturojums , tēmas un simboli Emīlijas Brontē romānā ""Kalnu aukas""","Emīlijas Brontes vienīgais romāns “Kalnu aukas” ir nozīmīgs pasaules literatūrā vairāku iemeslu dēļ – tas lauž Viktorijas laika pieņēmumu, ka rakstniecība ir domāta tikai vīriešiem, tas vienlaikus aptver vairākus literatūras virzienus, it kā censtos izvairīties no konkrētas klasifikācijas, kā arī pierāda, ka radošam prātam nepastāv nekādas robežas, kad jāattēlo cilvēku jūtas.Šis bakalaura darbs ir veltīts detalizētai varoņu raksturojuma, tēmu un simbolu analīzei. Tā mērķis ir pierādīt, ka varoņu raksturojums, tēmas un simboli nav atdalāmi cits  no cita, jo ir tik cieši saistīti, ka darba analīze nav iespējama nepieskaroties katrai no šīm grupām.",0
1898,Pasaku tulkošana kā kultūru dialogs. Pasakas “Ansītis un Grietiņa” paralēlo tekstu salīdzināšana,"Maģistra darbs “Pasaku tulkošana kā kultūru dialogs. Pasakas „Ansītis un Grietiņa“ paralēlo tekstu salīdzināšana” apskata aktuālu tēmu – pasakas un kultūras nozīmi to tulkošanā. Pasakas dažādos laikos ir bijušas nozīmīgs kultūras mantojums, kuru nav skāruši laika ierobežojumi, tomēr īpašu aktualitāti kultūras mantojuma kontekstā tās ieguvušas līdz ar Latvijas iestāšanos Eiropas Savienībā. Tādēļ maģistra darba mērķis ir, izanalizējot un salīdzinot pasakas „Ansītis un Grietiņa” tulkojumus latviešu, angļu un krievu valodās, noskaidrot un iezīmēt kultūras lomu pasakas tulkojumos, vienlaikus sensibilizējot tulkotāju, īpaši pievērsties kultūras ietekmei tajos.Darbs sastāv no četrām nodaļām. Darbā sākotnēji teorētiski tiek noteiktas galvenās pasaku raksturojošās īpašības, tās jēdziens, veidi un atšķirības starp līdzīgiem literārajiem žanriem, kā arī izpētīta un īsi raksturota pasakas vēsture. Vienlaikus darbā tiek apskatīta literārā tulkošana kā starptautisks transformēšanās un transformācijas process un tiek iezīmētas biežāk sastopamās literāro tekstu tulkošanas problēmas. Balstoties uz pasakas „Ansītis un Grietiņa” kontrastīvo analīzi trīs valodu tulkojumos kopumā četru dažādu autoru darbos, tiek izdarīti secinājumi, sniedzot praktisku ieguldījumu minētajā pētniecības laukā. Diplomdarbs būs noderīgs materiāls tālāku pētījumu veikšanai šajā jomā. Atslēgas vārdi: pasaka, tulkošana, kultūra, dialogs",0
1899,Lomu spēles kā līdzeklis runāšanas prasmju attīstībai vācu valodas kā svešvalodas nodarbībās,"Darba nosaukums: Lomu spēles vācu valodas kā svešvalodas nodarbībās runas prasmju veicināšanaiDarba autore: Dace TropaDarba vadītāja: M.philol. Gunta OšenieceDarbs sastāv no 47 lappusēm. Izmantotie avoti -  literatūras avoti. Darbs uzrakstīts vācu valodā.Darba priekšmets – iespējas, kā efektīvāk sagatavot skolēnus dialoģiskās runāšanas prasmes attīstībai, pielietojot lomu spēles. Darba objekts ir lomu spēles  kā metode vācu valodas kā svešvalodas mācīšanas  procesā valodas prasmes attīstīšanai.Pētījumā izmantotās metodes: zinātniskās literatūras pētīšana, teorētisko materiālu apstrāde, informācijas apkopošana un  analīze.Darba mērķis: Pētīt iespējas, kā efektīvāk sagatavot skolēnus runāšanas prasmei dialogos, iekļaujot lomu spēles mācību procesā.Secinājumi: lai skolēnus efektīvāk sagatavotu  runāšanas prasmei dialogos, jānodrošina lomu spēļu atbilstoša organizācija, brīvas atmosfēras radīšana, komunikatīvo un pragmatisko mācību mērķu ievērošana, motivējošas ietekmes nodrošināšana, pamatojoties uz  veiksmīgas  lomu spēles kritērijiem. Atslēgvārdi: lomu spēles, efektīvāk, mācīšanas mērķi, organizēšana, atmosfēra, motivēšana",0
1900,Pētījumu ietekme uz valodas mācīšanu vidusskolā,"Diplomdarba mērķis ir izpētīt angļu valodas pasniegšanas pētnieciskas darbības ietekmi un  tās efektivitātes nozīmīgumu skolotāju ikdienas darbā.Operatīva hipotēze – ja angļu valodas skolotājs (-tāja) tiek vai tika iesaistīts pētnieciskās darbības veikšanā, tad viņam/ viņai ir vairāk iespēju noteikt problēmas angļu valodas stundās un atlasīt visefektīvākos līdzekļus un metodes problēmu risināšanai un pielietošanai praksē.Diplomdarbs sastāv no trim daļām: 1. daļa ir ievada daļa, kas apraksta skolotāja profesionālas attīstības iespējas; 2. daļa ir teorētiskā daļa, kurā autore aplūko dažādu autoru atziņas par pētnieciskās darbības veikšanu angļu valodas stundās; 3. daļa ir praktiskā daļa, kurā tiek aprakstīta un izanalizēta pētnieciskā darbība, kas tika veikta uz skolotāju pētījumu pamātā.Pētnieciskās darbības gaitā tika izmantota gadījumu pētījuma metode. Datu savākšanai tika izmantota Latvijas un ārzemes skolotāju aptauja un intervija. Aptaujā tika iesaistīti ari studējošie skolotāji. Intervijas un aptaujas paraugi tika iekļauti Pielikumā 1 un Pielikumā 2.",0
1901,"Vēstījuma pamatstruktūras Pītera Grīnveja filmās ""Pavārs, zaglis, viņa sieva un viņas mīļākais"" un ""Slīkoņu skaitīšana""","Bakalaura darbā „Vēstījuma pamatstruktūras Pītera Grīneveja filmās „Pavārs, zaglis, viņa sieva un viņas mīļākais” un „Slīkoņu skaitīšana”” tiek apskatīti divi Britu režisora izteiksmes ziņā atšķirīgi darbi kā atkāpe no vispārpieņemtajiem kino pamatprincipiem.Britu režisora netradicionālās kino vēstījuma pamatstruktūras - mākslinieciskā un matemātiskā – tiek pētītas kā alternatīvi izteiksmes līdzekļi filmu idejiskā satura bagātināšanā un to struktūras veidošanā.",0
1902,Sera Artura Konana Doila loma detektīvžanra attīstībā,"Mūsdienās Seru Artūru Konanu Doilu lielākā daļa lasītāju atminas sakarā ar mūžam atmiņā paliekošā tēla - Šerloka Holmsa radīšanu, taču viņa sarakstīto darbu skaits ir krietni lielāks. Viņa darbi ir ietver arī dzeju, lugas, pamfletus, daiļliteratūru, noveles, darbus par spiritisma ideju, kā arī darbus par karu un armiju. Grāmatas par Šerloka Holmsa piedzīvojumiem ir populārākie šī lieliskā autora meistardarbi, kas turklāt atnesa viņam slavu. Un ne velti. Šīs grāmata joprojām ir vienas no visvairāk pārdotajām visā pasaulē, un to autors ir viens no retajiem joprojām aktuālajiem un apspriestajiem pagātnes autoriem, kas nebija ne dumpinieks, ne barvedis, ne karavadonis. Šī darba mērķis ir izpētīt līdzekļus un veidus, kādus autors izmantojis, lai radītu noslēpumu un izraisītu lasītājā šaubas un neziņu par notiekošo un to kas sagaidāms. Piemēri, kas izmantoti šai bakalaura darbā, lai ilustrētu autora savdabīgo stilu, ir no īsajiem stāstiem „Inženiera īkšķis”, „Raibā lenta”, „Rudo apvienība” un romāna „Četru zīme”. Šī darba mērķis ir izpētīt līdzekļus un metodes ar kuriem autoram izdevies radīt noslēpumu un izraisīt lasītājā neziņu. Izdarītie secinājumi pamatoti ar romāna un īso stāstu rūpīgu lasīšanu un pieejamā teorētiskā materiāla par šo tēmu izpēti. Tas nozīmē – dažādu autora biogrāfijas interpretāciju izpēti, pieejamās literatūras par detektīvžanra attīstību analīzi, kā arī materiālu par laikmetu un periodu, kad stāsti un romāns tika uzrakstīti izpēti.",0
1903,Skolēnu motivācija angļu valodas studijām vidusskolā,"Esošais darbs tikai diagnose  jautātumu par skolēnu motivāciju angļu valodas studijām vidusskolā.Teoretiskā daļā  tiek analizēta literatūra  par skolēnu motivācijas problemām un tiek izskatītas motivācijas teorijas , ka arī  tika novērtētas stratēģijas un pieejas svašvalodu mācīšanai.Pētījuma darbs rāda  motivācijas svarīgumu angļu valodas mācīšanā, kā arī skolotāja lomu skolēnu motivācijas stimulēšanā.Teorija tika pielietota praksē sameklējot un izveidojot papildus materiālus.Secinājumi tika iegūti  uz zinātniskas literatūras  un mācīšanas  tehnikas  analīzes pamatā, kā arī uz aptāujas atbilžu analīzes pamatā.Papildus mācību materiālus un secinājumus var lietot angļu valodas skolotāji lai uzlābotu mācīšanas procesu un pataisītu to efektīvaku.",0
1904,"Svešvalodu apguves veicināšana , izmantojot sociālo darba formu maiņu mācību procesā","Mūsdienās ļoti aktuālas ir kompetences - spēja darboties komandā, kooperēšanās un komunicēšanās spējas, kā arī spēja risināt konfliktus un patstāvība mācībās. Tāpēc nepietiek, ka mācību procesā tiek izmantotas tikai tradicionālās mācību metodes un darba organizācijas formas. Ievērojot iepriekš minēto faktu, autore izvirzījusi kvalifikācijas darba mērķi – izpētīt, vai darba organizācijas formu maiņa mācību procesā veicina svešvalodas apguvi.Izmantojot pētīšanas metodes - pedagoģiski teorētiskās un mācību literatūras studijas, aptauja, mācību līdzekļa analīze, novērošana, pedagoģiskā procesa modelēšana un pašnovērtēšana – autore noskaidro, ka darba organizācijas formu maiņa vācu valodas mācīšanās procesā tiešām veicina svešvalodas apguvi, tomēr vēl aizvien svešvalodu apguves procesā darba organizācijas formu dažādošanai netiek veltīts pietiekoši uzmanības.",0
1905,Kritiskās domāšanas pieejas loma mācīšanās procesā,"Īpaša uzmanība šajā diplomdarbā ir pievērsta kritiskai domāšanai un tās lomai angļu valodas mācīšanas procesā. Pētījumi notika Rīgas 74. vidusskola un turpinājās četrus mēnešus, no 2006. gada novembra līdz 2007. gada martam. Pētījumu grupu sastādīja piecpadsmit 10. klases skolēni, no kuriem bija 9 meitenes un 6 zēni. Skolēnu angļu valodas līmenis ir „intermediate”. Pētījumi tika veikti ar nolūku uzzināt un aprakstīt,  kā skolēni var pilnveidot savas rakstīšanas spējas angļu valodā ar kritiskās domāšanas pieejas palīdzību. Pētījumu rezultātu un procesu apraksts, atradumi, kā arī skolēnu rakstu darbu angļu valodā analīze atspoguļoti šajā diplomdarbā. Pētījumos tika izmantotas sekojošas pētnieciskās metodes: „case study” un aptauja, kā arī datu vākšanas metodes: novērojumi angļu valodas stundās, anketēšana un skolēnu darbu analīze. Lai iegūtu nepieciešamās zināšanas kritiskās domāšanas pieejas pielietošanas praksē, autore piedalījās viengadīgajā projektā ar nosaukumu „Kritiskā domāšana valodas stundās”. Šis projekts bija organizēts ar ES, IAC un ESF palīdzību.",0
1906,Interkulturalitātes izpēte ar drāmas metodēm,"Diplomdarba mērķis ir izpētīt, kā drāmas uzdevumi, kas izveidoti atbilstoši mijkultūru mācīšanās kritērijiem, var tikt izmantoti, lai veicinātu studentu mijkultūru kompetenci angļu valodas mācīšanās un mācīšanas procesā. Pētījumā analizēta teorētiskā literatūra par mijkultūru kompetenci un drāmas metodēm, kā arī veikts atsevišķa  gadījuma pētījums. Diplomdarbā analizēta mijkultūru mācīšanās un drāmas veidi, kā arī drāmas metožu loma un efektivitāte angļu valodas mācīšanas un mācīšanās procesā. Tiek parādīts, kā konkrētā skolā tiek izmantotas drāmas metodes studentu lingvistiskās prasmju un mijkultūru kompetences pilnveidē. Tiek atklāta skolotāju un skolēnu atteiksme pret drāmas metodēm. Diplomdarba autore secina, ka, ja angļu valodas stundās tiek izmantoti drāmas uzdevumi ir izstrādāti saskaņā ar mijkultūru izglītības principiem, tie veicina skolēnu mijkultūru kompetences pilnveidi.",0
1907,Kreatīvo uzdevumu kā motivējošā faktora nozīme vācu valodas apguvē un skolēnu runāšanas prasmju attīstīšanā,"Darba mērķis ir pierādīt, ka kreatīvo uzdevumu izmantošana vācu valodas stundās var radikāli mainīt ne tikai mācību procesu kā tādu, bet arī rādīt skolēnu interesi par vācu valodu un motivēt viņus tālākai vācu valodas apguvei. Bez tam kreatīvie uzdevumi palīdz skolēniem pārliecināties, ka viņi ir spējīgi ļoti sekmīgi pielietot jau iegūtās zināšanas un ātri bez jebkādām grūtībām apgūt jaunās tēmas un vārdus. Kreatīvie uzdevumi palīdz skolēniem izvairīties no stresiem, kas ir saistīti ar bailēm no kļūdām un satraukumu par sliktiem vērtējumiem.",0
1908,Kontrastējoša retorika: akadēmiskā angļu rakstu valoda Latvijas kontekstā,"Šis darbs aplūko universitātes studentu akadēmisko eseju retorisko kompozīciju ar mērķi atklāt kopīgas kļūdas un grūtības, kas radās studentiem pielietojot angļu valodas retorisko modēli Latvijas kontekstā. Darba teorētiskajā daļā tiek sniegti pētītā jautājuma un kontrastīvās retoriskās analīzes pielietojuma iespējas ka arī šī pētījuma veikšanas metodes teorētiskie pamatojumi. Šī darba mērķis ir pierādīt, ka atšķirības starp angļu valodas un studentu dzimtās valodas retoriskajiem modeliem izraisa specifiskas problēmas akadēmisko tekstu strukturizācijā; to atšķirību precīza formulēšana var palīdzēt sudentiem izvairīties no grūtībām akadēmiskajā rakstībā angļu valodā un sniegt studentiem informāciju par angļu akadēmiskā teksta organizācijas principiem. Šajā darbā tiek aprakstītas retoriskās atšķirības rakstībā angļu un latviešu valodā, kas ietekmē, kā angļu valodas studenti ar dzimto latviešu valodu raksta angļu valodā, kā arī šis darbs apraksta pieejas rakstības prasmju mācīšanai. Pētījuma veikšanai tika atlasītas un aplūkotas četrdesmit piecas Latvijas Universitates studentu ar dzimto latviešu valodu esejas angļu valodā. Pamatojoties uz šī pētījuma rezultātiem, tiek sniegtas dažas rekomendācijas identificēto problēmu pārvarēšanai. Pētījuma rezultāti var tikt izmantoti efektivākajām angļu valodas akadēmiskās rakstības mācīšanās un mācīšanas procesam.Atslēgvārdi: kontrastējoša retorika, akadēmiskā rakstīšana, kultūra, retorikas analīze.",0
1909,Islams Anglijā,"Maģistra darbs “Islams Anglijā” veltīts vienas no modernās Rietumeiropas aktuālām problēmām – musulmaņu imigrantu integrācijas problēmas izpētei. Darbs sastāv no trim daļām. Vēsturiskā kontekstā aprakstīti musulmaņu pirmie kontakti ar Britu salām. Uz Britu impērijas politiski-ekonomiskā fona analizēta angļu kā kolonizatoru un impērijas sastāvā ietilpstošo teritoriju iedzīvotāju savstarpējā saskarsme un mijiedarbība. Apskatot islama kopienas kā mūsdienu realitāti, analizēts to izvietojums Lielbritānijas teritorijā, pieauguma dinamika, dots kopienu sociāli-ekonomiskais raksturojums un aprakstīta musulmaņu loma valsts sabiedriski-politiskajā dzīvē. Izmantojot aptaujās iegūtos faktus, analizēta  pamatetnosa attieksme pret imigrējušajiem musulmaņiem. Izmantojot iepriekšējās daļās izklāstīto faktoloģisko materiālu, apskatīts musulmaņu kopienas integrācijas angļu sabiedrībā process, to ietekmējošie objektīvie un subjektīvie faktori un dots integrācijas procesa tendenču apskats. Darbā izmantoti avoti un literatūra angļu, latviešu un krievu valodās, kā arī statistikas un aptauju dati un imigrantu dzīves pieredzes atstāsti.",0
1910,Sociālo prasmju integrēta attīstība dzimtās valodas un svešvalodas mācību procesā,"Diplomdarbs ir veltīts sociālo prasmju integrētas attīstības jautājumam dzimtās valodas un svešvalodas mācību procesā.Darba mērķis ir izpētīt integrācijas koncepciju, izstrādāt un īstenot sadarbības aktivitātes, kas veicina sociālo prasmju integrētu attīstību dzimtās valodas un svešvalodas mācību procesā.Pētījums tika veikts pielietojot tādas pētījuma metodes kā : dzimtās valodas un svešvalodas mācību programmu un standartu salīdzinošā analīze ; gadījumu izpēte ; aptaujas. Pētījuma rezultāti ir pierādījuši, ka sociālo prasmju integrēta attīstība dzimtās valodas un svešvalodas mācību procesā ir efektīga izglītības procesa veseluma daļa, kas veicina gan skolēnu valodas, komunikatīvo un sociokulturalo prasmju attīstību, gan nodrošina viņiem turpmākai personīgai un sabiedriskai dzīvei nepieciešamas prasmes.",0
1911,Skolēnu svešvalodas trauksmes ietekme uz angļu valodas pārbaudes rezultātiem,"Šajā diplomdarbā tiek izpētīta  svešvalodas apguves radītā trauksme.Šajā pētījumā autore ir izvirzījusi šādu hipotēzi: pastāv atšķirības svešvalodas apguves radītajā trauksmes līmenī starp skolēniem ar augstiem un zemiem skolotāju novērtēšanas rezultātiem. Lai īstenotu pētījumu, šī diplomdarba autore ir izvēlējusies analītisko metodi ar šādu darba norisi: vispirms autore izpētīja dažādus teorētiskos avotus lai iegūtu informāciju par svešvalodas apguves radītās  trauksmes teorijām un tās ietekmi uz dažādiem valodas apguves aspektiem; pēc tam autore analizēja rezultātus iegūtos no 33-punktu skalas par svešvalodas apguves radīto trauksmi (FLCAS);  pēc tam tika analizēti rezultāti iegūtie no anketām, kas tika sastādīti skolēniem un skolotājiem. Izanalizējot dažādus literatūras avotus, ka arī anketas, autore prezentēja vispārīgus secinājumus ar rezultātiem dabūtiem pētījumā laikā. Pētījuma rezultāti pierādīja hipotēzi, ka pastāv atšķirības svešvalodas apguves radītajā trauksmes līmenī starp skolēniem ar augstiem un zemiem skolotāju novērtēšanas rezultātiem. Skolēniem ar augstiem novērtēšanas rezultātiem ir augstāks svešvalodas apguves radītās trauksmes līmenis. Skolēniem ar zemiem novērtēšanas rezultātiem svešvalodas apguves radītās trauksmes līmenis ir zemāks.",0
1912,Viktoriāņu sievietes postmodernās romancēs: A.S. Baietas „Apsēstība” un Dž. Faulza „Franču leitnanta sieviete”,"Šī darba uzmanības centrā ir A.S. Baietas novele “Apsēstība” un Dž. Faulza novele “Franču leitnanta sieviete” kā postmodernās romances. Darba gaitā atklātas galvenās iezīmes, kuras raksturīgas postmodernām romancēm, kas sagatavo pamatu apspriežamo grāmatu analīzei. Dotajā darbā aplūkota arī sieviešu loma Viktoriāņu periodā un sniegts šī perioda attēlojums augstāk minētajās novelēs. Vēsturiskais pamats ir ļoti svarīgs šai darba daļai, jo tas dod autorei iespēju salīdzināt faktus ar aprakstīšanu, kuru piedāvā A.S. Baieta un Dž. Faulzs. Pētījums ļauj secināt, ka abām novelēm, “Apsēstība” un “Franču leitnanta sieviete”, ir postmodernām romancēm raksturīgās iezīmes, kuras izanalizētas darba teorētiskājā daļā, tādējādi šie darbi ir parādīti kā postmodernās romances. Turklāt, abi autori attēlo Viktoriāņu laika sievietes kā stipras un spilgtas individualitātes, kas arī ļauj secināt, ka abas noveles, uz kuru analīzi šis darbs ir fokusēts, prasa vēlreiz pārskatīt Viktoriāņu perioda izpratni.",0
1913,Sociolingvistiskie principi reklāmas jomā lietotai angļu valodai,"Reklāma ir svarīgs ekonomikas un kultūras saziņas instruments. Daudzējā ziņā reklāma atspoguļo tās sabiedrības paražas, kurā tā funkcionē un dažreiz ievērojami ietekmē. Dotais darbs ir socio-lingvistisks pētijums, kas izceļ angļu valodas raksturojošas īpašības, lietotas reklāmas jomā. Tas pamatojas uz detalizētu analīzi, kura ietver lingvistiskos principus un retoriskās metodes. Iedziļinoties tēmā, tā sniedz pragmātisku pieeju reklāmai, kas ietver visveiksmīgākos lozungu aprakstus angļu valodā un veidu, kā dažādas kultūras ietekmēja to attīstību. Turklāt, pētot angļu valodā reklāmu valstīs, kurās šī valoda nav dzimtā valoda, autors ir atklājis socio-lingvistiskos principus un socio-pragmātiskos faktorus, kuru izpratne palīdz attīstīt reklāmas uztveri.",0
1914,Vārdu savienojumu ar divdabjiem rakstības problemātika,"Šinī bakalaura darbā apskatītā problēma ir pēdējā vācu valodas reforma un tās nekonkretizētie noteikumi. Mūsu uzdevums ir analizēt vārdu savienojumus ar divdabjiem publiciskajos tekstos ar www.google.de palīdzību. Sniedzot īsu ieskatu valodas reformas vēsturē un pēdējās izmaiņās, tiek piedāvāts iespējamais risinājums.Vārdu savienojumi ir strīdīgs punkts jaunajā reformā, jo valodnieki centās konkretizēt kopā- un šķirtu rakstību. Tika izvēlēts rakstīt par vārdu savienojumiem ar divdabjiem, lai ierobežotu pētījumu un koncentrētos uz vienu tēmu.Darba laikā tika konstatēts, ka pat pēc reformas apstiprināšanas, publicistikas tekstos tiek un tiks rakstīts dažādi, jo likumi pieļauj abus rakstības veidus.",0
1915,Lafkadio Herna identitāte Japānas 19.-20. gadsimta literatūrā,"Bakalaura darba nosaukums ir “Lafkadio Herna identitāte Japānas 19. - 20. gs. literatūrā”. Lafkadio Herns (1850–1904), pilnā vārdā Patriks Lafkadio Herns jeb Koidzumi Jakumo (Koizumi Yakumo 小泉八雲), pasaulē tiek uzskatīts kā pirmais Rietumu izcelsmes japāņu kultūras interpretētājs un aprakstītājs. Grieķu izcelsmes rakstnieks plašākā publikā ir visvairāk pazīstams ar savu japāņu spoku stāstu krājumu “Kwaidan” (1904) un “Japan” (1904). Tāpat pasaulē viņš ir zināms kā viens no pirmajiem rietumniekiem, kas naturalizējās Japānā un ieguva tās pilsonību. Ar savu daiļradi Lafkadio Herns vienkāršā literārā stilā iepazīstināt Rietumu civilizāciju ar tai svešu, bet tajā pašā laikā vilinošu Japānas kultūru.Bakalaura darbs sastāv no trim daļām, katra no tām sadalīta nodaļās. Bakalaura darbam ir 91 lapaspuses, 24 no tām aizņem pielikums.",0
1916,Sievietes identitātes meklējumi V. Vulfas romānos „Nakts un diena” un „Uz bāku”,"Šis bakalaura darbs aplūko pāreju no Viktorijas laikmeta uz modernismu literatūrā un sabiedrībā, kā arī šīs pārejas ietekmi uz V. Vulfas priekšstatiem par romāna būtību. V. Vulfa sāka savu literāro karjeru 1. pasaules kara laikā un kā moderniste juta, ka pastāvošā romānu forma nespēj attēlot mainošos sabiedrības dzīves uztveri. Rezultātā viņa kritizēja vispārpieņemto romānu formu, kuras ierobežojumus viņa juta rakstot romānu ‘’Nakts un diena’’, un centās atrast formu, kura izteiktu viņas pasaules redzējumu. Šis bakalaura darbs uzskatāmi parāda, ka, lai arī V. Vulfas romāni ‘’Nakts un diena’’ un ‘’Uz bāku’’ atšķiras pēc formas, tie aplūko nozīmīgas modernistu romānu tēmas- pastāvošās sabiedrības iekārtas apšaubīšanu un sievietes identitātes meklējumus.",0
1917,Šausmu un groteskas elementi A. Bīrsa novelēs,"Pētījums analizē šausmu un satīras izpausmes un mijiedarbību Ambroza Bīrsa novelēs. Bīrsa noveles tiek aplūkoti amerikāņu reālisma un romatisma kontekstā, jo Bīrss darbojās pārejas posmā starp šīm divām kustībām. Tādēļ romantisma elementi Ambroza Bīrsa novelēs tiek salīdzināti ar E.A. Po un Vašingtona Irvinga darbiem, turpretī cilvēka psiholoģijas tēlojuma paņēmieni un šausmu efekti, ko Bīrss apvienojis ar asu sociālo satīru, tiek parādīta kā raksturīga iezīme amerikāņu literatūrā pēc pilsoņu kara. Tādējādi iespējams secināt, ka Bīrss savās novelēs apvienojis romantisma un reālisma metodes, konkrētāk, folkloras un gotikas elementus ar sociāli politisko kritiku, radīdams savdabīgu un iedarbīgu šausmu un satīras savienojumu.",0
1918,Angļu attieksmes palīgteikumu sintakse un lietojums,"Bakalaura darbs „Angļu attieksmes palīgteikumu sintakse un lietojums” pēta angļu attieksmes palīgteikumu klasifikāciju, to funkcijas un lietojumu, kā arī šajos palīgteikumos sastopamos attieksmes vietniekvārdus un gadījumus, kad vietniekvārds netiek lietots. Darbam uzstādīta hipotēze – attieksmes vietniekvārda izlaidums attieksmes palīgteikumos raksturīgs sarunu valodai un tas attiecināms uz vietniekvārdu that, ja tas palīgteikumā neveic subjekta funkciju.  Darba gaitā veikta pieejamā teorētiskā materiāla analīze un salīdzināti skaidrojošās (descriptive) gramatikas avoti un to pieeja attieksmes palīgteikumu sistematizēšanā ar normatīvās (prescriptive) gramatikas avotiem. Konstatēts, ka angļu attieksmes palīgteikumu tipu noteikšanai izmantojama skaidrojošās gramatikas avotā A  Comprehensive Grammar Of The English Language (Greenbaum, S., Leech, G., Quirk, R., Svartvik, J., 2003) iekļautā klasifikācija, kas iedala attieksmes palīgteikumus trīs kategorijās atkarībā no to ārējās sintakses – attieksmes palīgteikumi, kas paskaidro lietvārdu (adnominal relative clauses), nominālie attieksmes palīgteikumi (nominal relative clauses) un teikuma attieksmes palīgteikumi (sentential relative clauses). Šī klasifikācija ir izmantojama, jo ļauj apskatīt visas iespējamās attieksmes palīgteikumu formas. Konstatēts, ka attieksmes palīgteikumu veidošanā sastopami ne tikai attieksmes vietniekvārdi, kas tradicionāli tiek iekļauti attieksmes vietniekvārdu klasifikācijā – that, which, who, whom, whose, bet arī citi elementi - what, when, where, why. Secināts, ka attieksmes vietniekvārda izlaidums ir raksturīgs sarunu valodai ierobežojošajos (restrictive) attieksmes palīgteikumos, kas paskaidro lietvārdu, ja vietniekvārds palīgteikumā neveic subjekta funkciju. Izlaidums  attiecināms uz vietniekvārdu that. Tādējādi var uzskatīt, ka darbam uzstādītā hipotēze ir apstiprinājusies.Atslēgvārdi:•Skaidrojošā gramatika  •Normatīvā gramatika  •Attieksmes palīgteikums   •Attieksmes vietniekvārds",0
1919,“Baltijas ceļa” refleksija Baltijas krievvalodīgajā presē,"Pētījums ir veltīts akcijai Baltijas Ceļš, kas notika 1989. gada 23. augustā, un tās attēlojumam presē – krieviski iznākošajos laikrakstos Latvijā un Igaunijā. Pētījums satur vēsturisko daļu – Baltijas masu mēdiju aprakstu un to ietekmes uz akciju vērtējumu. Pētījuma metode ir satura analīze, izmantojot izvēlētu laikrakstu akcijai veltītos rakstus un reportāžas, kas iznākuši 1989.gada augustā, secinājumi ir balstīti uz statistikas analīzi. Pamatatšķirības un sakritības attēlojumā ir aprakstītas, kā pamatu izmantojot ideoloģijas konceptus, mediju loma ir analizēta kā ideoloģisks uzdevums un mīta rašanās.",0
1920,Izolēti izrunātu latviešu valodas divskaņu akustisks raksturojums,"Lai novērotu divskaņu trajektoriju un dinamiku, kā arī salīdzinātu divskaņu sākuma un beigu komponentu akustisko kvalitāti ar atbilstošo patskaņu akustisko kvalitāti un iepriekš pētītajām teikumos izrunātu divskaņu akustiskajām īpašībām, darbā tika analizēti izolēti izrunāti latviešu valodas divskaņi piecu informantu izrunas materiālos. Tika veikts arī divskaņu uztveres eksperiments, aptaujājot respondentus par skaņām, ko viņi dzird, kad divskanis tiek atskaņots pa komponentiem, un pārbaudot, vai respondenti divskaņus komponentos dala un vai spēj divskanī noteikt robežu starp tā komponentiem. Pētījuma gaitā tika secināts, ka divskanis nav divu patskaņu savienojums, bet gan kompleksa skaņa, ko komponentos var dalīt vien nosacīti. Atslēgvārdi: divskanis, divskaņa komponenti, stabilais posms, divskaņa dinamika, akustiskā kvalitāte, divskaņa uztvere",0
1921,Tiešsaistes resursu izmantošana angļu-latviešu un latviešu-angļu valodas tulkošanas praksē,"Maģistra darbs „Tiešsaistes resursu izmantošana angļu – latviešu un latviešu – angļu valodas tulkošanas praksē"" sniedz minēto resursu apkopojumu un aprakstu.Darbs sastāv no ievada, 3 daļām un secinājumiem.Pirmajā daļā noskaidrots, kādas ir kvalitatīva un profesionāla tulkošanas darba veikšanai nepieciešamās kompetences.Otrajā daļā aplūkots, kāda ir moderno tehnoloģiju loma tulkotāju un tulku profesionālajā izaugsmē, un kā dažādi tiešsaistes resursi var palīdzēt risināt tulkošanas darba uzdevumus.Trešajā daļā sniegts autores apzināto tiešsaistes resursu apkopojums, izveidota to klasifikācija, uzskaitīti galvenie resursi katrā klasifikācijas grupā un dots īss katra resursa apraksts.Darba beigās apkopoti secinājumi par pašreiz pieejamajiem tiešsaistes avotiem darba tēmas kontekstā un sniegti ierosinājumi turpmākiem pētījumiem un pētījuma datu izmantošanai.Darbā iekļauti 38 attēli un izmantotās literatūras un avotu saraksts (58 nosaukumi).Atslēgvārdi: tulkošana, tulkotāji, resursi tulkotājiem, tiešsaistes resursi, kompetences.",0
1922,Oreola efekta noteikšana C1 un C2 līmeņa studentu novērtēšanā,"Šis pētījums situāciju analīzes metodē analizēja halo efektu un vērtētāju pārliecīgu stingrību vai iecietību mutvārdu valodas vērtēšanā. Darba mērķis bija noskaidrot, vai vērtējamo familiaritāte ar vērtētāju un viņu izpratne par vērtējamo pašapziņu ietekmēja vērtētāju spriedumus. Raša vairākparametru modeļa analīze atklāja, ka nepazīstamu vērtētāju grupā bija novērojama ievērojami lielāka neobjektivitāte, un Pīrsona rezultātu korelācija atklāja, ka neobjektīvu vērtētāju spriedumiem bija cieša korelācija ar vērtējamo pašapziņas novērtējumu (r=0.8, p",0
1923,Vizualizācijas aspekti E. Ādamsona noveļu krājumā „Smalkās kaites”,"Atslēgvārdi: vizualitāte, estētika, vide, semiotika, fotogrāfijaDarba mērķis: izpētīt, cik krājuma „Smalkās kaites” teksts piesātināts ar vizuāliem redzes aspektiem un izprast, kādā veidā un ar kādu mērķi E. Ādamsons tos veidojis.Analīze veikta, izdalot atsevišķus vizuālos uztveres aspektus: tēlu ārējo vizualitāti un objektu ārējo vizualitāti, kas izteikti un papildināti ar maņu tēliem un kultūras kodiem.Darba uzdevumi: izpētīt teorētisko literatūru, tekstā atrast izteiksmīgākos piemērus, pētīt, kā aspekti pasniegti, secināt, kādu informāciju tie sniedz.Noveles tiek pētītas pēc Ādamsona valodas līdzekļu principa izmantojuma, jo šis aspekts Ādamsona daiļrades ietvaros pētīts maz.Vizualitātes izpētes dēļ, tekstu uztver kā attēlu, tādēļ izmantota attēlu nozīmes atšifrēšanas metode – semiotika un teksta analīzes metode, kas sniedz iespēju no attēliem iegūt atziņas, kuras sistēmiski konstruē un kur tiek pieņemts, ka attēlus var interpretēt kā sava veida vizuālu tekstu. ",0
1924,"Svešvalodu, mākslīgo valodu un dialektu izmantojums latviešu teātra izrādēs 21.gadsimta sākumā","Bakalaura darbā ir aplūkots teksta jēdziens, tā funkcionalitāte,  kā arī funkcionalitātes maiņa teātra attīstības procesā, salīdzinot skatuves mākslas praksi, kā arī teātra teorētiķu un praktiķu  uzskatus reālistiskajā, modernisma, un postdramatiskā teātra laikmetā. Piemēri galvenokārt rasti ārzemju teātra jomā. Uzmanība centrēta uz manipulācijām ar valodu, kad vienā izrādē tiek lietoti teksti dažādās valodās, izmantotas publikai nezināmas valodas vai mākslīgās valodas. Skaidroti šo darbību mērķi un formas. Darba centrālā daļa veltīta latviešu teātra izrādēm, kurās notikusi spēle ar dažādām valodu formām, analizējot šīs spēles formas un mērķus.Atslēgvārdi: teksts, izrāde, modernisms, postdramatiskais teātris, režija",0
1925,Aizkalnes izloksnes apraksts,"Bakalaura darbā “Aizkalnes izloksnes apraksts” ir pētīta augšzemnieku dialekta nesēliskās jeb latgaliskās Aizkalnes446 izloksnes fonētika, morfoloģija un leksika. Aptveroša pētījuma par šo izloksni līdz šim nav bijis. Darba mērķis – apzināt un aprakstīt izmaiņas fonētikā, morfoloģijā un leksikā, kas norisinājušās Aizkalnes446 izloksnē laikposmā no 1956. līdz 2014. gadam.Darba uzdevumi – apzināt Aizkalnes446 izloksnes teicējus un ierakstīt viņu runu, apzināt avotus un atrast atbilstošu teorētisko literatūru, analizēt audioierakstu materiālu, salīdzināt mūsdienās ierakstītos izloksnes datus ar agrāk iegūtajiem. Darba metodes – instrumentālā metode, tieša vērojuma metode, intervēšana, iegūto ekscerptu sistematizēšana, aprakstošā metode.Darbs sastāv no ievada, 3 nodaļām un secinājumiem.Atslēgvārdi: izloksne, Aizkalne, salīdzinājums, īpatnība.",0
1926,Izglītība baltu filoloģijā. Studiju ceļā,"„Bet ko tu pēc tam darīsi ar iegūto grādu?” - ir tāds jautājums, ar kuru dažādu humanitāro zinātņu pārstāvjiem, tostarp arī baltu filoloģijas studentiem, nākas sastapties ne reizi vien. Pētījuma dati norāda uz to, ka šāda tipa jautājumus informantiem uzdod ne tikai ģimenes locekļi un draugi, reizēm tie šādi jautā arī paši sev. Apkopojot medijos pasniegto informāciju, kā arī, apsverot par to, ko ir nācies dzirdēt no tuviniekiem, priekšstati paredz to, ka Baltu filoloģijas studijas nav nepieciešamas vai arī skaidri apzinātas. Tādēļ ir svarīgi uzzināt pašu Baltu filoloģijas studentu priekšstatus par universitātē apgūto zināšanu pielietojumu. Šajā pētījumā, tiek atklāta Baltu filoloģijas bakalaura un maģistra studiju programmas studentu naratīvu analīze, izzinot viņu viedokli tādos jautājumus, kā: Kā tiek skaidrota izvēle mācīties baltu filoloģiju? Kā tiek aprakstīts studiju process? Kā tiek vērtētas mācību procesā iegūtās zināšanas un prasmes? Kā baltu filoloģija tiek saistīta nākotnes plāniem?Atslēgvārdi: izglītības antropoloģija, liminalitāte, iztraucējošās zināšanas, varas attiecības, studenta aģentūra, humanitārās zinātnes.",0
1927,Meiteņu tēlu atveidojums A.Lindgrēnas darbu tulkojumos latviešu valodā,"Tādi Astrīdas Lindgrēnas radītie bērnu literatūras tēli kā Pepija Garzeķe, Karlsons un Brālītis, Lennebergas Emīls, Brāļi Lauvassirdis, Ronja ir kļuvuši par sava veida kultūras ikonām, un grāmatas par viņiem tiek izdotas atkal un atkal. Tomēr reti kad aizdomājamies, ka šo grāmatu tulkojumi un tēlu interpretācija latviešu valodā būtiski atšķiras no zviedru oriģināla.Latvijas gadījumā šis jautājums ir īpaši aktuāls, jo bērnu literatūras tulkošana, jo īpaši oficiālas cenzūras pastāvēšanas gadījumā, ir bijusi aktivitāte, kas sevī ietver lielu manipulācijas jeb cenzūras iespēju, jo apvieno sevī disciplīnas (tulkojumzinātni un bērnu literatūru), kuru pamatuzstādījumā ir manipulācija ar tekstu. Tomēr Latvijas tulkojumzinātnē trūkst pētījumu par manipulācijas jeb cenzūras ietekmi uz bērnu literatūras tulkojumu kvalitāti, un tāpēc darba autore izvēlējās maģistra darbā apskatīt pasaulslavenās zviedru rakstnieces Astrīdas Lindgrēnas dažādās desmitgadēs tapušos trīs stipro meiteņu tēlus – Pepiju Garzeķi, Ronju – laupītāja meitu un Madikenu, lai fiksētu šo spēcīgo un unikālo tēlu transformāciju tulkojumā un sniegtu pamatotu ieskatu par iespējamo cenzūru jeb teksta manipulāciju šajos darbos.Noslēdzot maģistra darba ietvaros veikto pētījumu, autore secina, ka ir apstiprinājusies darbā izvirzītā hipotēzi, ka bieži vien tas ir apjomīgs mazo manipulāciju daudzums, kas veido pavisam atšķirīgu tēla portretējumu no oriģināla. Darba apkopotie rezultāti pierādīja, ka Latvijas gadījumā meiteņu atveidē ir mainīti vai daļēji zaudēti tie elementi, kas iezīmē Astrīdas Lindgrēnas daiļrades novitāti – rakstības stils, neatkātojamās un daudznozīmīgās valodas spēles, unikālais bērna – īpaši meiteņu – portretējums un pozicionēšana caur bērnu un ar bērna acīm. Tēlu atveidē parādās burtiskums, netiek izprasta dažādo lingvistisko elementu funkcija bērnu literatūrā un zūd valodas spēļu izvēršana daudz plašāka kontekstā. Nozīmīgu lomu spēlē arī laiks, proti, ka grāmatas apzināti ir tikušas izdotas novēloti, kā rezultātā tas unikālais, ar ko stiprās meitenes tēls pozicionējās savā laikā zviedru kultūrā, ir zaudējis savu aktualitāti un unikālo vērtību novēlotajā latviešu valodas tulkojumā.Atslēgas vārdi: Bērnu literatūra, cenzūra, manipulācija, Astrīda Lindgrēna, tēlveide, stiprās meitenes, zviedru-latviešu.",0
1928,"""Robinsona Kruzo"" tulkojumu salīdzinājums","Daiļliteratūras tulkošanā tulkotājam ir dota nosacīta brīvība, lai veiksmīgi adaptētu tekstu mērķauditorijai, taču ir svarīgi saglabāt daiļdarba autora stilu un vēstījumu. Daniela Defo romāns ‘Robinsons Kruzo’ ir viens no nozīmīgākajiem darbiem pasaules literatūrā un tas ir tulkots vairākās valodās, ieskaitot latviešu. Šī darba mērķis ir salīdzināt divus Daniela Defo romāna ‘Robinsons Kruzo’ latviešu tulkojumus. Izmantotās pētīšanas metodes ir literatūras apskats un divu romāna tulkojumu latviešu valodā salīdzinājums. Pētījuma rezultāti uzrāda, ka starp tulkojumiem ir vairākas vērā ņemamas atšķirības, ieskaitot dzēšanu, personvārdu un vietvārdu tulkošanu, kā arī teikumu uzbūvi, kas norāda uz tulkotāju atšķirīgajām pieejām šī darba tulkošanai.Atslēgvārdi: Robinsonāde, ideoloģija, personvārdi, vietvārdi, dzēšana.",0
1929,Dunavas pagasta iedzīvotāju runas apraksts,"Bakalaura darbā „Dunavas pagasta iedzīvotāju runas apraksts” pētīta Dunavas pagasta iedzīvotāju runa. Darba mērķis ir izveidot Dunavas pagasta iedzīvotāju runas aprakstu. Apraksta izveidei izmantots autores ierakstīts runas materiāls. Tas salīdzināts ar sēlisko izlokšņu dotumiem avotos. Bakalaura darbā vērtēta iedzīvotāju lingvistiskā attieksme. Prognozētas pagastā sastopamo izlokšņu saglabāšanās iespējas nākotnē, pamatojoties uz teicēju viedokli un Dunavas pagastā dzimušo jauniešu anketēšanas rezultātu. Bakalaura darba mērķis ir sasniegts – izveidots iedzīvotāju runas apraksts par galvenajām iedzīvotāju kopējai un katra teicēja individuālajai runai raksturīgajām fonētiskajām, morfoloģiskajām un leksiskajām īpatnībām.Atslēgas vārdi: runa, literāra runa, dialektāla runa, koda maiņa, sēliskās izloksnes, Dunavas pagasts",0
1930,Sajūtas Lauras Eskivelas romānā „Saldi rūgtā šokolāde”,"Šī maģistra darba tēma ir „Sajūtas Lauras Eskivelas romānā Saldi rūgtā šokolāde”, kas ir nozīmīgs darbs 20.gs. beigu literatūras panorāmā.Darba mērķis ir romānā atainoto sajūtu analīze, lai atklātu to nozīmi galvenās varones dzīvē. Veicot literāru analīzi ar semiotikas elementiem, tiek veikta brīva romāna un tā daļu  interpretācija. Darba empīriskā daļa sastāv no citātu kataloga, kas kalpo par pamatu turpmākajai analīzei un interpretācijai, kam par pamatu ņemti hermeneitiskā apļa principi – kopuma sapratne ir atkarīga no daļām un otrādi.Nozīmīgākais secinājums ir, ka, galvenokārt, romānā dominē vienkāršas sajūtu kategorijas, kā balts-melns, auksts-karts, klusums-troksnis, ēdiens un virtuve, kas atspoguļo galvenās varones pasaules uztveri, kura neietver sarežģītus konceptus. Galvenās varones pasaules pamats ir virtuve ar visām ar to saistītajām sajūtām.Atslēgvārdi: sajūtas, sinestēzija, atmiņas, komunikācija",0
1931,"Riteņbraucēju infrastruktūras formēšanās Rīgas pilsētvidē: veidi, kā tiek pieredzēta iela riteņbraucēju vidū","Bakalaura darbs „Riteņbraucēju infrastruktūras formēšanās Rīgas pilsētvidē: veidi, kā tiek pieredzēta iela riteņbraucēju vidū” ir uz kvalitatīvām pētījuma metodēm balstīts pētījums par Rīgas pilsētvidi kā sociālu telpu, kurā savas ikdienas pārvietošanās prakses realizē un pieredz velobraucēji, kuri telpas un mobilitātes pieredzi rod mijiedarbē ar infrastruktūru, laiku un kustību. Pētījuma problēma ir pieaugošā mobilitāte Rīgas urbānajā pilsētvidē, kas velobraucējiem infrastruktūras formēšanās procesā, paredz pielāgot savas prakses.Atslēgvārdi: mobilitāte, sociālā telpa, ikdienas prakses, velo braukšana pilsētvidē, līdzdalīgais novērojums",0
1932,"Sporta, kara un veselības metaforas 2010.gada ASV veselības aprūpes sistēmas reformas (Patient Protection and Affordable Care Act) rakstos","Rakstisko ziņu mediji ir publisks forums, kur žurnālisti izsaka, iespējams, sarežģītu informāciju par valdību, reformām, ekonomiku, finansēm un citām lietām, izmantojot konceptuālās metaforas, lai lasītājiem būtu vieglāk saprast šo informāciju. Viens no 2013. gada lielākajiem notikumiem bija Amerikas Savienoto Valstu federālās valdības iestāžu darbības apstāšanās, ko izraisīja ASV Veselības Aprūpes Sistēmas reformas (Patient Protection and Affordable Care Act). Protams, šāds svarīgs notikums izraisīja bumu masu mēdijos. Tas ietekmēja autoru veikt pētījumu, lai atklātu kā ASV Veselības Aprūpes Sistēmas reformas (Patient Protection and Affordable Care Act) varētu tikt raksturots ar sporta, veselības un kara metaforām 20 rakstos no Cable News Network mājaslapas, kuri tika publicēti 2013. gada oktobrī, kad notika Amerikas Savienoto Valstu federālās valdības iestāžu darbības apstāšanās. Pēc identificēto metafora kvalitatīvā pētījuma veikšanas, var teikt, ka ASV Veselības Aprūpes Sistēmas reformas (Patient Protection and Affordable Care Act) tiek atainots kā karš, veselība un sporta spēle.",0
1933,Ļaunie gari Andrusa Kivirehka romānā „Rijkuris jeb Novembris”,"Šajā bakalaura darbā „Ļaunie gari Andrusa Kivirehka romānā „Rijkuris jeb Novembris” tiek analizēti ļaunie gari, kas parādās Andrusa Kivirehka romānā „Rijkuris jeb novembris”. Lai sasniegtu mērķi, ši darba autors ir apskatījis ļaunus garus no divām pusēm: sākumā no somugru mitoloģijas puses un pēc tām, kā šie gari tiek attēloti A. Kivirehka romānā. Darbs sastāv no trim daļām. Pirmajā jeb teorētiskajā daļā tiek aprakstīta somugru mitoloģija un gari, kā arī dots ieskats par romānu „Rijkuris jeb novembris” un tā autoru. Savukārt otrajā daļā tiek analizēti romānā sastopami ļaunie gari. Šajā daļā ļaunie gari iedalīti trijās grupās atkarībā no bīstamības cilvēkiem un lopiem. Pētījuma beigās tiek veikti secinājumi un vispārīgs apkopojums par iegūtajiem rezultātiem.Atslēgvārdi: ļaunie gari, igauņu mitoloģija, somugru mitoloģija, romāns",0
1934,Lāčplēša heroizēšana filmā,"Bakalaura darbs „Lāčplēša heroizēšana filmā”. Pētījums ir balstīts uz latviešu nacionālās identitātes veidošanos un Lāčplēša heroizēšanu 19. gadsimta literatūrā un jaunā medijā filma. Pētījuma mērķis ir noteikt elementus, kuri bija svarīgi, lai eposs tiktu veiksmīgi transformēts par filmu un tā galvenais varonis transformētos varoņa tēlā. Darbā tika analizēti literāri darbi, lai attēlotu nacionālās identitātes veidošanos un attīstīšanos. Būtiska loma tiek dota vācu kultūrai, kurā ir sastopamas līdzīgas tendences un ir iespējams novilkt paralēles.",0
1935,Velniņi un to simbolika V. Hirtes un A. Šmulāna darbos tautas tradīcijas kontekstā,"Darbā „Velniņi un to simbolika V.Hirtes un A.Šmulāna darbos tautas tradīcijas kontekstā” tiek pētīti Vidzemes kokgriezēja V.Hirtes un Latgales keramiķa A.Šmulāna veidotie velni un Velna tēls latviešu folklorā. Katrs mākslinieks izgatavojis vairākus simtus velna figūru. Mērķis ir noskaidrot, vai un kā abi meistari varētu būt ietekmējušies no latviešu folkloras un mitoloģiskajiem priekšstatiem par Velnu. Pētījuma rezultātā secināts, ka priekšstats par Velnu gūts no folkloras – latviešu teikām, nostāstiem, pasakām. Tie personificēti un papildināti ar cilvēkam raksturīgām lietām un piederumiem, dažkārt visai ironiskā veidā norādot uz cilvēku netikumiem un vājībām.Atslēgvārdi: Velns, latviešu folklora un mitoloģija, V.Hirte, A.Šmulāns",0
1936,Linarda Tauna lirika kā viņa personības spogulis,"Bakalaura darbā “Linarda Tauna lirika kā viņa personības spogulis” pētīta viņa dzejas tematiskā problemātika sasaucē ar viņa biogrāfijas un rakstura iezīmēm, kas veido galvenās viņa dzejas tendences. Detalizēti un hronoloģiskā secībā analizēts viņa dzīves gājums, viņa dzejas nozīmība latviešu literatūrkritikā, pēc tam – dzejas veidošanās un attīstība viņa personības ietekmē. Darba tapšanas gaitā izmantotas 5 metodes: teorētiskajā daļā – biogrāfiskā un kultūrvēsturiskā, praktiskajā daļā – semantiskā, daļēji arī komparatīvā un hermeneitiskā. Darba noslēgumā secināts, ka Linarda Tauna dzeja veidojusies paralēli ar viņa personību, tās abas cieši mijiedarbojas, un dzeja kalpojusi kā viņa pasaules tvēruma atklājēja.",0
1937,Gotiskās iezīmes angļu romantisma dzejā,"Šī Bakalaura darbs ir veltīts Romantisma periodam un gotikas literatūrai, kas notika ne tikai uzreiz, bet viņiem bija arī kaut kas kopīgs: no romantisma periodā vissvarīgākais bija cilvēka iztēli, bet gotikas literatūrā tas bija pats iztēle , bet no citas perspektīvas. Gotiskā literatūra izdarīja lielu ieguldījumu literatūrā Romantic periodā. Romantiskas dzejnieki un rakstnieki prasmīgi izmanto gotikas elementus savos darbos. Šis darbs parādīs, cik Romantic dzejnieki nodarbināti Gothic savā dzejā un parādīja, kā Gothic var bagātināt dzeju.Atslēgvārdi: Vērdsverts, Kolridžs, Braunings, Kīts, Gotika, Romantisms, Poēzija",0
1938,Metaforu lietojums pārtikas reklāmās,"Šī pētījuma mērķis ir apskatīt metaforu lietojumu pārtikas reklāmas. Darba tēma tika izvēlēta, jo pārtika ir viens no galvenajiem peļņas avotiem pasaulē un tādēļ ir ļoti svarīgi izmantot atbilstošus valodas izteiksmes līdzekļus reklāmās, lai piesaistītu pateretaja uzmanību. Darba teorētiskā daļa sniedz informāciju par reklāmas veidiem,  mērķiem un tās valodu, kas tiek pielietota reklāmās. Turklāt bakalaura darba teorētiskā daļa iepazīstina ar metaforu aprakstu, to veidiem un lietojumu reklāmās, kā arī metaforu izcelsanas vēsturi. Lai sasniegtu pētījuma mērķi, tika izmantots kvalitatīvais un kvantitatīvais pētījums. Pētījuma hipotēze -  konceptuālās metaforas tiek izmantotas pārtikas reklāmās, lai tās padarītu neaizmirstamas, pārliecinošas un pievilcīgas patērētājiem - ir apstiprinājusies. Iegūtie rezultāti atklāj, ka personifikācija, balstoties uz G. Lakofu un M. Džonsonu (1980) ir metafora un ir visbiezak lietotā analizētajās pārtikas reklāmās, lai patērētājs justos tuvāks reklamētajam produktam.Atslēgas vārdi : reklāma, pārtikas reklāma, metafora, konceptuālā metafora, kvalitatīvais pētījums, kvantitatīvais pētījums",0
1939,Franču valodas apguvēja motivācija tālsadarbības apguvē,"Šī bakalaura darba mērķis ir izpētīt motivāciju apgūt franču valodu tālsadarbības projektā, kas norisinājās starp Latvijas Universitāti un Universitāti Stendhal-Grenoble 3. Iekšējie un ārējie faktori, kas ietekmē motivāciju uzsākt svešvalodas mācīšanos internetā, ir analizēti pusstrukturētās intervijās (angl. - semi-structured interview), intervējot projekta dalībniekus. Šis pētījums pamatojas uz trim motivācijas teorijas pieejām: pašnoteikšanās teoriju (angl. - self-determination theory), atribūcijas teoriju (angl. - attribution theory) un pašefektivitātes teoriju (angl. - self-efficacy theory).Bakalaura darbs sastāv no četrām nodaļām. Pirmajā nodaļā tiek apskatītas mūsdienu motivācijas studijas un noteikts motivācijas faktoru saraksts interviju analīzes vajadzībām. Otrajā nodaļā tiek apskatītas hibrīdā mācīšanas veida īpatnības, no kurām svarīgākās ir mijiedarbība starp pasniedzēju un valodas apguvēju, un motivācija apgūt valodu interneta vidē. Trešajā nodaļā tiek noteikta pētījuma metode. Ceturtajā nodaļā veikta pusstrukturālo interviju analīze, atklājot faktorus, kas ietekmē apguvēju motivāciju apgūt valodu.Atslēgas vārdi: motivācija, iekšējā motivācija, ārēja motivācija, hibrīdā veida mācīšana, mācīšanās e-vidē",0
1940,Intervija ar zvaigzni kā aktuāls runas žanrs.,"Darbs veltīts specifisko īpatnību noteikšanai intervijās ar zvaigznēm, kas sastopamas Latvijas krievvalodīgajos medijos. Darba mērķis – noteikt intervijas ar zvaigzni, kā aktuāla runas žanra, īpatnības un specifiku, kas izpaužas Latvijas krievvalodīgos medijos. Balstoties uz intervijas ar zvaigzni ’’klasiskajiem’’ kritērijiem, viens no uzdevumiem ir noteikt žurnālista un respondenta valodnieciski kultūriskā tipa īpatnības. Īpaša uzmanība tiek veltīta zvaigžnu intervijas pazīmēm, kas nesakrīt ar ’’klasiskajiem’’ kritērijiem, un valodas līdzekļu specifikai, kas palīdz raksturot žurnālista un respondenta personību komunikatīvajā aspektā.Pētījums var interesēt filologus un žurnālistus, kas nodarbojas ar līdzīgu jautājumu pētīšanu, kā arī tos, kurus interesē šis jautājums.",0
1941,Izmaiņas Japānas sabiedrībā pēc 2011. gada Tōhoku zemestrīces,"Šajā darba tika izpētīts kā norisinājās 2011.gada avārija Fukušimas AES, lai noskaidrotu kā tas ietekmēja Japānas sabiedrību. Uzmanība vairumā tika pievērsta Fukušimas prefektūras iedzīvotājiem.  Lai nonāktu pie secinājumiem, tika izmantotas dokumentālās filmas, laikraksti un grāmatas. Kā arī intervijas. Izmantoto grāmatu skaits ir mazs, jo šis negadījums atgadījās pavisam nesen, un zinātnisko literatūru sakopojuma daudzums ir neliels. Darbs pārsvarā balstās uz laikrakstiem.   No darbu iespējams secināt, ka valdība un atbildīgā kompānija nespēja adekvāti rīkoties attiecīgās situācijās. Kas savukārt noveda pie sabiedrības neuzticību. Kā arī uz ilgāku laiku tika zaudēta vairāki kvadrātkilometru zemes, kas savukārt noved pie bezdarba un nabadzības. Evakuētie cilvēki tik atdalīti no saviem radiem un tagad pavada savu dzīvi vientulībā. Māju pamešana, vairākiem cilvēkiem, arī bija negatīvs iespaids uz viņu kultūru un tradīcijām.",0
1942,Krievu valodas bezekvivalentās leksikas atveide poļu valodā.,"Bakalaura darbs ir veltīts krievu valodas bezekvivalentās leksikas atveides izpētei poļu valodā. Uzstādīta mērķa sasniegšanai tika izpētīti tulkotāju teorētiskie darbi, kuru pētīšanas virzieni ir bijuši ekvivalences un bezekvivalences parādības. Darba praktiskajā daļā, izmantojot krievu un poļu valodu leksikas vienības no Borisa Akuņina romāna „Azazēls”, tika veikta bezekvivalentās leksikas atveides analīze, kura ļāva apkopot raksturīgas īpašības, kas paradās atveides procesa laikā.  Darbs var ieinteresēt filologus, krievu-poļu valodu tulkotājus, ka arī plašāku lasītāju loku, kurus interese jaunumi tulkošanas procesā, Borisa Akuņina darbi un krievu un poļu valodu salīdzināšana.",0
1943,Braiens Moriss un viņa šamanisma teorija,"Šī bakalaura darba nosaukums ir „Braiens Moriss un viņa šamanisma teorija”. Visos laikmetos un reliģijās cilvēki ir centušies sakārtot savas dzīves tā, lai tās būtu saskaņā un mijiedarbībā ar augstāko spēku, dievu vai garu pasauli. Šamanisms ir viena no šīm praksēm, kurā galvenais mērķis ir transa jeb mainīta apziņas stāvokļa sasniegšana, kas palīdz sazināties ar garu pasauli.Darba mērķis ir izpētīt antropologa Braiena Morisa koncepcijas par šamanismu kā reliģisku fenomenu un garīgu praksi. Aplūkot viņa šamanisma pētniecības metodes, izvērtēt skatījumu uz šamanismu, tā rašanos, attīstību, lomu gan mūsdienu – rietumu sabiedrībā, gan Sibīrijas un Āzijas tautu vidū. Analizēt šamanisma rituālus, prakses, kosmoloģiju un šamaņa lomu sabiedrībā.Darba gaitā analizēti Braiena Morisa uzskati par citu antropologu koncepcijām un secinājumiem. Apskatīta šamanisma vēsture, šamanisma rituāli, rituālu īpatnības, ekstāzes stāvoklis jeb transs, šamaņa iniciācijas process, garu apsēstības un garu..",0
1944,Materiālo vērtību apzīmējumi Teognīda elēģijās,"Bakalaura darba „Materiālo vērtību apzīmējumi Teognīda elēģijās” mērķis ir izpētīt materiālo vērtību semantisko lauku Teognīda tekstu korpusā, kā arī noskaidrot atlasīto materiālo vērtību apzīmējumu jēgu. Pētījums veltīts šī semantiskā lauka analīzei, balstoties uz teorētiskajā literatūrā, kā arī tekstā atrodamo informāciju par vērtību mēriem, kas aktuāli aptuvenajam laikam un telpai, uz kuru attiecināma Teognīda elēģiju izcelsme.Darba ietvaros tiek veikta leksiski semantiskā analīze kontekstā. Tiek izvirzīti kandidāti atsevišķu leksēmu jēgai – tiek pētīts, kādas reālijas varētu apzīmēt apskatītās leksēmas. Atslēgvārdi: Materiālo vērtību semantiskais lauks, Teognīda elēģijas, materiālo vērtību apzīmējumi, χρήματα, antīkā un arhaiskā ekonomika",0
1945,Darbības vārdu ar postpozīcijām lietojums ar biznesu saistītos rakstos,"Mūsdienās ar biznesu saistītu rakstu autori mēģina veidot valodu interesantāku to bagātinot. Darba mērķis ir izpētīt un aprakstīt, cik bieži un kāda veida darbības vārdu savienojumi ar postpozīcijām ir lietoti ar biznesu saistītos rakstos. Pētījums tika veikts analizējot teoriju par darbības vārdu savienojumiem ar postpozīcijām un izpētot  darbības vārdu ar postpozīcijām lietojuma biežumu un veidus ar biznesu saistītos rakstos. Šis pētījums atklāj, ka darbības vārdu savienojumu ar postpozīcijām lietojumu skaits ir atkarīgs no raksta autora izvēles. Visbiežāk lietotais darbības vārdu savienojumu ar postpozīcijām veids ir idiomātiski darbības vārdu savienojumi ar postpozīcijām. Kas attiecas uz to gramatiskajām īpašībām, transitīvi darbības vārdu savienojumi ar postpozīcijām ar biznesu saistītos tekstos tiek lietoti nedaudz vairāk nekā intransitīvi darbības vārdu savienojumi ar postpozīcijām.",0
1946,Mihaila Bulgakova ''Liktenīgās olas'' Maijas Kudapas tulkojumā.,"Tulkošanai mūsdienās ir svarīga loma sabiedrības komunikācijā. Galvenā problēma ir tulkojuma ekvivalence - oriģinālā teksta un tulkojuma teksta līdzvērtīgums. Galvenais m\mērķis - noskaidrot, cik lielā mērā sasniegts līdzvērtīgums tulkojumā. Uzdevums - salīdzināt oriģinālo tekstu un tulkojumu, izskatīt oriģinālvalodas vārdu nozīmi, salīdzināt tos, noskaidrot, vai tulkototājs ir izvēlējies tiešus ekvivalentus. Rezultāts ir šāds pieņēmums - tulkotājs augstā līmenī ir atveidojis oriģināla informāciju, izmantojot ekvivalentus, bet ir bieži izveidojis tulkojuma transformācijas, aizstājot neesošu ekvivalentu tulkotā valodā.",0
1947,Mīlestības metaforas populārākajās dziesmās,"Šī diplomdarba mērķis ir izpētīt kognitīvās metaforas, kas ir lietotas, lai aprakstītu mīlestību. Diplomdarba mērķis bija izpētīt kā mīlestība ir atainota caur kognitīvajām metaforām populārāko dziesmu vārdos. Lai sasniegtu mērķi, tika izpētīts, kuras ir biežāk lietotās kognitīvās mīlestības metaforas poplārāko dziesmu vārdos un tika salīdzināts, vai dotā pētījuma rezultāti saskan ar Lakofa un Džonsona (2003) teoriju par konceptuālajām metaforām. Diplomdarbs sastāv no teorētiskās un praktiskās daļas. Teorētiskā daļa ir sadalīta četrās apakšnodaļās, kas sniedz informāciju par metaforām, pēta kognitīvās metaforas,  sniedz metaforu klasifikāciju un sniedz teoriju par populāro mūziku. Praktiskā daļa sastāv no trim apakšnodaļām, kas sniedz informāciju par pētījuma metodēm,  apkopo pētījuma rezultārus un tos analizē. Atbildes uz izvirzītajiem jautājumiem tika atrastas un pētījuma mērķis tika sasniegts. Atsēgvārdi: metafora, kognitīvā metafora, populārā mūzika, mīlestības metafora",0
1948,Universālo kultūras asociāciju un reminiscenču semantiskais lauks V. Visocka daiļdarbos (krājums „Nervs”).,"Arsenijs KabihnoUniversālo kultūras asociāciju un reminiscenču semantiskais lauks V. Visocka daiļdarbos (krājums „Nervs”): bakalaura darbs. – Rīga, 2014. - lpp.Šis darbs veltīts krievu dzejnieka un barda Vladimira Visocka dzejoļu krājuma „Nervs” izpētei. Darba galvenais mērķis ir ieskicēt universālo kultūras asociāciju un reminiscenču semantisko lauku, izpētot grāmatas, kuras lasīja V. Visockis, ka arī, modelējot bieži parādošas sintaksiskas konstrukcijas pēc J. Apresjana „Nozīmes - Teksta” modeles. Darbs sastāv no divām nodaļām, pirmā nodaļa savukārt sastāv no četrām apakšnodaļām, otrā – no divām. Pirmā nodaļa ir veltīta teorētiskajiem darba pamatojumiem, otrā – realizē tos praktiski, analizējot semantisku komponentu. Šis pētījums var būt interesants filologiem, kultūrologiem, kā arī tiem, kuri interesējas par V. Visocka daiļradi.",0
1949,Sūfisma mistiskā prakse un tās paralēles hesihasma tradīcijā,"Mūsdienās, kad pasaules globalizācijas laikmetā islāma un kristietības pasaules pārklājas vai saduras vairāk, kā jebkad iepriekš pasaules vēsturē, šis darbs pievēršas šo divu reliģiju aspektam, kam ir plašākais potenciāls tās tuvināt. Patiesi, gan hesihasms, gan sūfisms aicina uz mieru, mīlestību un sevis izkopšanu, taču jautājums, vai to starpā nav saskatāmas arī sīkāka rakstura paralēles un vai šīs prakses var pastāvēt līdzās.Darba gaitā pētīti abi mistiskie novirzieni no vēsturiskā, doktrinālā, kā arī praktiskā aspekta, paralēli meklējot līdzības starp tiem. Rezultātā iegūti secinājumi un atrastas paralēles vairākos aspektos, kas ļauj izvērtēt darba hipotēzi, proti, ka sūfismu un hesihasmu saista paralēles gan domās un doktrīnā, gan arī praksē un rituālos, kā rezultātā šie pacifistiskie misticisma novirzieni nav savstarpēji izslēdzoši.",0
1950,"Tatjanas Tolstajas romāna ""Kis"" žanra poētika.","Darbs tiek veltīts Tatjanas Tolstajas romāna „Kis” žanra poētikas pētījumam. Lai sasniegtu uzstādītos mērķus, darba autors veica esošo literatūrzinātnisko darbu izpēti, kas veltīti žanra teorijas problemātikai, romānam un romāna žanriem. Pamatojoties uz pētījumā ir secināts, ka Tatjanas Tolstajas romāns „Kis” žanrā ziņā daudzlīmeņu daiļdarbs, kurā mēs varam atrast sekojošus žanrus: antiutopija, postapokalipse un neo-mīts. Darbā ir arī aprakstīti galvēnas žanra īpatnības.",0
1951,Valodas kļūdas studentu zinātnisko darbu anotācijās,"Bakalaura darba mērķis ir noskaidrot, kāda veida valodas kļūdas pieļauj dažādu nozaru studenti, rakstot zinātniskos darbus, un izveidot kļūdu klasifikācijas sistēmu, kā arī piedāvāt iespējamos kļūdu labojumus. Šāds apkopojums palīdzētu vērst studentu uzmanību tieši uz nozarei specifisku kļūdu pārbaudi. Lai šo mērķi sasniegtu, tiek analizēti dažādu autoru pētījumi par valodas kļūdām, kas tiek pieļautas rakstu valodā. Balstoties uz iegūtajām zināšanām, tiek izveidota kļūdu klasifikācijas sistēma. Darbā ekscerpēti un marķēti teikumi no datorzinātņu, krievu filoloģijas un vēstures un filozofijas studentu zinātnisko darbu anotācijām. Atrastās kļūdas tiek aprakstītas, norādīti iespējamie kļūdu labojumi, nosakot katrai nozarei raksturīgākās kļūdas. Iegūtie rezultāti liecina par atšķirībām dažādu nozaru studentu anotāciju tekstu kvalitātē.",0
1952,A.Čehova teksts L. Uļickas lugā ''Krievu ievārījums''.,"Sokolova OlgaA.Čehova teksts L. Uļickas lugā ''Krievu ievārījums'': bakalaura darbs.- Rīga, 2014. – 47 lpp. Bakalaura darbs pievēršas aktuālai „rimeika” jēdziena studēšanai, tāpat darbā ir veltīta uzmanība Čehovas lugas poētikai. Darbs sadalīts trīs daļās: pirmajā ir aprakstītas raksturīgas rimeika iezīmes un rimeika klasificēšana, kas eksistē uz šo brīdi, otrajā daļā izceltas Čehova lugu īpatnības. Trešajā darba daļā tiek veikta salidzināšanas analīze starp Čehova dramaturģiju un Ludmilas Uļickas lugu ""Krievu ievārījums"".Pētījums varētu ieinteresēt filologus, žurnālistus, kultūrologus, kā arī plašu lasītāju loku, kas interesējas par jaunajām tendencijām literārā un teatrālā pasaulē.",0
1953,Pūrisms somu valodā un leksisko internacionālismu somiskie ekvivalenti,"Bakalaura darbs ""Pūrisms somu valodā un leksisko internacionālismu somiskie ekvivalenti"" ir pētījums par pūrima nozīmi Somijā, internacionālismu lietojumu somu valodā, kā arī internacionālismu somisko ekvivalentu (turpmāk- somiskie ekvivalenti) lietojumu. Darba mēķis ir noskaidrot vai stereotips, ka somu valodā gandrīz netiek lietoti internacionālismi, ir patiess. Šajā nolūkā tika veikts pētījums, kurā tika apkopoti lielākajā Somijas ziņu portālā hs.fi (Helsingin Sanomat) publicētajās ziņās esošie internacionālismi, kā arī somiskie ekvivalenti. Lai redzētu atšķirības starp literāro valodu un sarunvalodu, tika apkopoti arī komentāru sadaļā esošie somiskie ekvivalenti un internacionālismi. Tas darīts laika periodā no 1.marta līdz 20.martam 2014.gadā.Atslēgvārdi: pūrisms, internacionālismi, internacionālismu ekvivalenti",0
1954,Izaugsmes tēma Ļeva Tolstoja autobiogrāfiskajā triloģijā.,"„Izaugsmes tēma Ļeva Tolstoja autobiogrāfiskajā triloģijā”: bakalaura darbs. Rīga, 2014, 38 lpp.Darbs ir veltīts izaugsmes tēmai Ļeva Tolstoja autobiogrāfiskā triloģijā. Autora mērķis ir atrast un izpētīt vides ietekmi uz galvenā varoņa rakstura būtību, bērna, pusaudža un jaunieša vecumposmā. Pētījuma priekšmets ir Ļeva Tolstoja pedagoģisko skatu specifika. Darba aktualitāte aptver audzināšanas specifiku XVIII-XIX gadsimtā, kas ir atspoguļota stāstā. Atslēgvārdi: triloģija, ģimene, lauki, pilsēta, izaugsme, bērnība, jaunība.",0
1955,Trimdas motīvs Ainas Zemdegas romānos „Maruta” un „Līdz vārtiem – un tālāk?”,"Darbā Trimdas motīvs Ainas Zemdegas romānos „Maruta” un „Līdz vārtiem – un tālāk?” tiek pētīta trimdas nozīme latviešu tautas vēsturē un trimdas motīva reprezentācija latviešu literatūrā. Zemdegas romānu analīzē tiek skatīta viņas biogrāfiskā pieredze, postkoloniālisma un laiktelpas teorētiskie principi.Darba mērķis ir izpētīt trimdas motīva izpausmes veidus Ainas Zemdegas romānos. Darba uzdevumi ir izpētīt literatūras avotus, atlasīt materiālus par trimdas literatūru un trimdas autoru dzīvi, izpētīt postkoloniālisma teorētiskos konceptus, vēsturiski biogrāfiskās pētniecības metodes pamatnostādnes un laiktelpas principus, interpretēt romānus atbilstoši pētītajam vēsturiskajam un teorētiskajam aspektam.Darbā tiek secināts, ka trimdas motīvs Zemdegas romānos atklājas dažādos veidos – biogrāfiskā, postkoloniālā un laiktelpas aspektā.Atslēgvārdi: Aina Zemdega, trimda, biogrāfija, postkoloniālisms, laiktelpa, motīvs",0
1956,"Profesiju, amatu, grādu un titulu nosaukumu feminizācija: franču un spāņu valodu piemērs","Šis pētījums analizē profesiju, amatu, grādu un titulu nosaukumu izmantošanu sieviešu formā franču laikrakstos Le Monde un Le Figaro un spāņu laikrakstos El Mundo un El Pais.Pētījuma mērķis ir noskaidrot, vai oficiālo formu izmantošanas gadījumi ir sastopami biežāk nekā alternatīvās formas.Pirmājā pētījuma daļā tiek analizēta amatu nosaukumu feminizācijas fenomena izcelsme Francijā un Spānijā, kā arī tiek pētīti iespējamie risinājumi.Otrā daļa ietver iegūto datu analīzi un problēmas stāvokļa salīdzinājumu abās valstīs.Analīzes rezultāti liecina, ka pētamie laikraksti galvenokārt izmanto oficiālās sieviešu formas, bet tomēr alternatīvo formu izmantošanas gadījumu skaits arī ir nozīmīgs.",0
1957,Izmaiņas un stilistiskā attīstība Mo Jeņ darbos pēc Tieņaņmeņ incidenta,"Bakalaura darba nosaukums ir „Izmaiņas un stilistiskā attīstība Mo Jeņ darbos pēc Tieņaņmeņ incidenta”. Tieņaņmeņ incidentam ir būtiska loma ĶTR vēsturē, kā arī 90 - to gadu ekonomikā, politikā, īpaši preses cenzūrā, tāpēc ir svarīgi vērst uzmanību uz 90 – to gadu literatūras izmaiņām, salīdzinot un ņemot par piemēru rakstnieka, Mo Jeņ, darbus.   Tā kā pēc Tieņaņmeņ incidenta inteliģence, preses brīvība, rakstnieki un žurnālisti tika apspiesti, svarīgi izprast šīs situācijas cēloņus un sekas, kādas tās ir atstātas ĶTR sabiedrībā, pētot gan Tieņaņmeņ incidentu 1989.gadā, gan salīdzinot literatūras izmaiņas pirms un pēc šī incidenta.",0
1958,"Aizguvumi un variācijas angļu, vācu un krievu attēlu un spēļu forumos","Darba „Aizguvumi un variācijas angļu, vācu un krievu attēlu un spēļu forumos“ galvenais mērķis ir noskaidrot šīs jomas kopīgos un atšķirīgos aspektus tīmekļa valodas veidošanā. Šim nolūkam tika veikti attiecīgo avotu pētījumi, veidoti attēli ar lietotāju sarunām un analizēts to saturs. Analīzes rezultātā tika secināts, ka lielāko daļu tīmekļa valodas veido aizguvumi no angļu valodas, kaut gan konstatējama arī vācu un japāņu valodas ietekme. Kaut gan jau iepriekš bija zināms, ka globalizācijas procesa ietekmē vācu un krievu valodā būs sastopami anglicismi/amerikānismi, to skaits tomēr bija daudzkārt lielāks nekā tika iepriekš paredzēts. Fakts ka ne tikai krievu un vācu, bet arī angļu valodā tika konstatēti aizguvumi arī no japāņu valodas, ļāva secināt, ka lai labāk novērot viņas izplatīšanos, turpmākājā pētniecībā ir nepieciešams palielināt iesaistīto valodu skaitu.",0
1959,Literāra teksta angļu valodā leksisko īpašību atklāšana ar digitālo vizualizācijas rīku palīdzību,"Teksta vizualizācijas rīki ir jauna parādība, kas pēdējos gados izplešas globālajā tīmeklī. Šo rīku pielietošanas iespējas leksiskās teksta analīzes ziņā vēl nav pētītas pietiekami. Tāpēc šī bakalaura darba mērķis ir noskaidrot, vai tiešsaistē pieejamie teksta vizualizācijas rīki var papildināt vai jebkādā citā veidā aizstāt tradicionālās teksta analīzes metodes. Lai sasniegtu darba mērķi, tika izstrādāti speciāli pētījuma metodikas kritēriji, kas tika veidoti saskaņā ar izvirzītajiem pētījuma jautājumiem un  korpusa lingvistiskās pieejas leksiskās teksta analīzes principiem. Dati tika apkopoti kā literāra teksta analīzes rezultāti, lietojot trīs dažādus viz. rīkus. Veiktās analīzes rezultāti norāda, ka vizualizācijas rīki ir efektīvi palīglīdzekļi tekstu navigācijā un var būt noderīgi tādā teksta analīzes aspektā, kā analizētā teksta atslēgas vārdu ātrā, vispārējā izpratnē, taču teksta analīzē izmantotie rīki nevar pilnībā aizstāt tradicionālos teksta analīzes veidus metodes.",0
1960,Galvenie sieviešu tēli I. Turgeņeva romānos (1855-1862).,"Diāna KelehsašviliGalveno varoņu uzbūve I. Turgeņeva romānos (1855-1862): bakalaura darbs. - Rīga, 2014. – 60.lpp. Darbs ir veltīts Ivana Turgeņeva daiļrades mākslas īpatnību izpētei un sieviešu tēlu analīzei 1855-1862.g. romānos.Pētījuma mērķis ir sieviešu tēlu izveides īpatnību noteikšana Ivana Turgeņeva romānos „Rudins”, „Muižnieku ligzda”, „Priekšvakarā”, „Tēvi un bērni”.Šis darbs sastāv no divām daļām. Pirmajā daļā autors apskata literatūrzinātniskos un biogrāfiskos materiālus, kas veltīti Ivana Turgeņeva dzīvei un daiļradei. Otrajā daļā autors analizē un salīdzina sieviešu tēlus Ivana Turgeņeva romānos.Atslēgas vārdi: romāns, Turgeņevs, ‘Turgeņeva meitene”, sieviešu tēls, XIX gadsimts, literārais portrets.",0
1961,Propaganda Trešā Reiha spēlfilmā „Hitler-jaunietis Kvekss”,"Šī bakalaura darba tēma ir masu medija – filmas – ietekme uz nacistu varu laikā no 1933.-1945. gadam. Kā par piemēru darba analīzei, autore izvēlējās 1933. gadā uzņemto filmu „Hitler-jaunietis Kvekss”. Šī darba mērķis ir apliecināt, ka dotā filma bija ietekmīgs līdzeklis nacistu ideoloģijas izplatīšanā. Pateicoties plašajam nacistisko simbolu pielietojumam, jauniešu brīvā laika aktivitāšu izpausmēm un viņu neizmērojamajai kulta mīlestībai pret vadītāju, filma „Hitler-jaunietis Kvekss” propagandē „Hitler-jaunatnes” organizācijas normu kopumu. Darba veiksmīgai realizācijai autore izmantoja tādas metodes, kā nacionālsociālisma, tā propagandas un Hitlera jaunatnes teoriju un literatūras avotu atlasi. Tika pētīta Trešā Reiha kino politika; kā arī nozīmīga loma identitātes un nacistu ideju transformācijai piedēvēta Jana Asmana „mīta” teorijai. Filmai kā masu mediju formai veiksmīgi izdevās īstenot nacistu līderu idejas un politiku.",0
1962,Vēstuļu rakstīšana latviešu un angļu valodās: mācību grāmatu analīze,"Šī darba mērķis ir noskaidrot līdzības un atšķirības vēstuļu rakstīšanā latviešu un angļu valodu mācību grāmatās, kuras izmanto pamaskolas un vidusskolas līmenī. Izpētē pielietotā metode ir žanra analīze, tādējādi tika analizētas vēstules mācību grāmatās latviešu valodā Valodas labirinti un Nāc!, un angļu valodas mācību grāmatu komplektā Solutions. Veiktā pētījuma gaitā rezultāti liecina par to, ka neformālās vēstules, kas dominē mācību grāmatās Valodas labirinti, Nāc! un Solutions, ir šādas: ielūgums un privātā vēstule dažādiem personāžiem, ar dažādiem rakstīšanas mērķiem, un dominējošā formālā vēstule ir darba pieteikuma vēstule. Soļu princips vēstulēs latviešu valodas mācību grāmatās bija lietots retāk nekā vēstulēs angļu valodas mācību grāmatā Solutions.Atslēgas vārdi: mācību grāmatas latviešu un angļu valodās, vēstuļu rakstīšana, žanra analīze, soļu princips",0
1963,Tradicionālā un modernā konflikts Džuničiro Taņidzaki romānā „Makioka māsas”,"Bakalaura darba nosaukums ir „Tradicionālā un modernā konflikts Džuničiro Taņidzakiromānā „Makiokas māsas””.Tā mērķis ir, analizējot Dž. Taņidzaki romānu, noskaidrot kā romānā tiek atspoguļotas20. gadsimta 30. un 40. gadu pārmaiņas Japānas sabiedrībā. Romāna darbība norisinās no1936. gada līdz 1941. gadam, un tajā Japānas sabiedrībā notiekošās pārmaiņas skatītas caurMakioka ģimenes prizmu. Bakalaura darbā apskatīti tie pārmaiņu procesi, kas skaidri parādāsromānā, piemēram, tradicionālā ģimene, kāzu tradīcijas, kā arī sieviešu lomas maiņasabiedrībā tām aktīvāk iesaistoties darba tirgū.Bakalaura darbu veido 4 daļas, no kurām pirmā veltīta romāna laikmeta raksturojumam,kas iezīmē būtiskas pārmaiņas Japānas tradicionālajā sabiedrībā. Darba otrajā daļā aplūkotatradicionālā japāņu ģimene, kuras struktūra un tradīcijas veidojušās gadsimtu gaitā. Darbatrešajā daļā aprakstīta sievietes loma 20. gadsimta 30. un 40.gadu Japānā. Pretstatātradicionālajai sievietes – mājsaimnieces lomai, arvien pieaug sieviešu iesaistīšanās darbatirgū, mainās viņu loma, pienākumi un intereses. Darba ceturtā daļa veltīta romānāatspoguļoto kāzu tradīciju un rituālu aplūkošanai, kas tradicionālā izpratnē ir visas ģimenesrūpes un atbildība.Tā kā 20. gadsimta sākums ir notikumiem bagāts laiks kā Japānas tā pasaules sabiedrībā,tas maina cilvēku dzīvesveidu un ieradumus. Dž. Taņidzaki romānā „Makiokas māsas”izdodas prasmīgi raksturot sabiedrībā notiekošās pārmaiņas un to atstātās sekas. Rakstniekadzīves pieredze un lieliskās zināšanas par Japānas kultūru ļauj viņam veiksmīgi uztvertJapānas un Rietumu kultūru atšķirības.Kopējais darba apjoms 46 lapas.",0
1964,Didaktiskās iezīmes Teognīda elēģiju valodā,"Bakalaura darba izvirzītais mērķis ir izpētīt, kādi Teognīda valodas elementi palīdz veidot teksta didaktiskumu. Tā kā Teognīda daiļrade pieder pie antīkās elēģijas žanra, pirmajā nodaļā tiek skaidroti arī antīkās elēģijas un didaktiskās dzejas jēdzieni, to būtība un loma Teognīda dzejas izpētē. Tiek sniegts neliels ieskats dažādu zinātnieku viedokļos par Teognīda vārsmu autorību, iespējamajām datēšanas hipotēzēm, tomēr bakalaura darba pamatā tuvāk tiek aplūkoti valodas elementi, kas palīdz izteikt didaktiskumu, piemēram, konstanta adresāta uzrunāšana, pavēles izteiksmes lietojums, kā arī tiek aplūkoti valodas elementi, kuri iepriekš nav tikuši izvērtēti - verbi ar didaktisku konotāciju, īpašības vārdu gradācija un pārspīlējums (hiperbola) tās lietojuma rezultātā, kā arī antitētisks valodas elementu lietojums. Tiek izvērtēts šo līdzekļu izmantojums un iedarbīgums Teognīda elēģiju valodā. Atslēgas vārdi: antīkā elēģija, didaktiskā dzeja, valodas elementi, didaktikas izteiksmes līdzekļi.",0
1965,Mono no avare jēdziens Heian perioda dzejā,"Bakalaura darbs ""Mono no avare jēdziens Heian perioda dzejā"" pēta koncepta mono no avare interpretācijas iespējas, kādas tās sastopamas dzejas antaloģijā Kokinšū. Darba galvenais mērķis ir izpētīt koncepta mono no avare interpretācijas iespējas dažādos kontekstos, par pamatu ņemot Kokinšū gadalaiku un mīlestības dzeju, kas piedāvā plašu tēmu klāstu. Darba ietvaros tiek skaidroti un tulkoti Kokinšū dzejoļi.Darba pirmajā daļā tiek pētīta Heian aristokrātijas kultūra, dzejas attīstība un tās loma sabiedrībā, kā arī priekšnosacījumi, kas sekmēja mono no avare rašanos. Pirmās daļas otrā nodaļa ir veltīta teoriju par mono no avare apkopošanai un iztirzāšanai. Otrajā daļā, balstoties uz apkopoto informāciju, mono no avare tiek analizēts Kokinšū mīlestības un gadalaiku dzejas ietvaros un tiek piedāvātas koncepta iespējamās definīcijas.Darba pamatteksta kopējais apjoms ir 44 lapas.Atslēgvārdi: mono no avare, Kokinšū, vakas dzeja, Motōri Norinaga, Heian periods.",0
1966,Vārdu savienojumu mācīšana biznesa angļu valodā,"4AnotācijaBakalaura darbā tiek aplūkota mācību vārdu savienojumu problēma biznesa angļu valodā. Autorsvērš uzmanību uz vārdu savienojumu lietošanas nozīmību valodā, padarot tās skaņas dabiskas. Šīdarba mērķis ir motivēt nākotnes pasniedzējus ieviest vārdu savienojumus nodarbībās kāvārdnīcas ieguvuma veidā. Vārdu savienojumi ir nozīmīga vārdnīcas sastāvdaļa un prasanoteiktu apmācību stratēģiju metodoloģiju un tehniku.Šī darba autors uzskata, ka šeit ir divas apmācību vārdnīcas pieejas: precīza formulēšana (caurlasīšanu, rakstīšanu un atcerēšanos) un nejaušība, kas balstās uz verbālo komunikāciju.Autors sniedz detalizētu vārdu savienojumu analīzi (to definīcijas, klasifikācijas, tipoloģijas) unpievērš pastiprinātu uzmanību mācību vārdu savienojumiem biznesa angļu valodā. Vārdusavienojumiem būtu jābūt mācītiem kā integrētas vārdnīcas, gramatikas un nodarbībukomunikācijas aktivitāšu sadaļai.Autors iepazīst dažāda veida uzdevumus, lai izzinātu, atcerētos un nostiprinātu visbiežāk lietotusvārdu savienojumus biznesa angļu valodā. Analīzes pamatā bija autentisks biznesa angļu valodasteksts un sevišķi tā pārzināšana. Šī darba autors izmantoja analistiskās uz salīdzināšanasmetodes, izmantojot interneta mājas lapas, avotus, kas saistīti ar vārdu savienojumiem, intervējotangļu vietējos iedzīvotājus.Darba noslēgumā autors sniedz metodoloģijas rekomendācijas un praktiskus padomus kāpalīdzēt nākotnes pasniedzējiem.Atslēgvārdi: Vārdu savienojumi, Vārdnīca, Vārdu kombinācijas, Gabali, Tehniskāsmetodoloģijas",0
1967,Sacensība E. Morgensternas darbā „Nakts Cirks”: stilistiskie aspekti,"Darbā pētīti sacensības stilistiskie aspekti E. Morgensternas romānā „Nakts Cirks”. Tēmas izvēli noteica autores interese par mākslinieciskās izteiksmes līdzekļiem. Pētījuma metode ir aprakstošā analīze, kas iekļauj datu apkopošanu un analīzi pēc iepriekš definētiem parametriem. Rezultāti liecina, ka attiecībā uz sacensību pārsvarā tika lietotas metaforas;  tādi mākslinieciskās izteiksmes līdzekļi kā epiteti, salīdzinājumi un personifikācijas tika pārsvarā lietotas notikuma vietas raksturojumā otrās un trešās personas teicēja tekstā, turpretim humors, ironija un sarkasms tika lietoti dialogos un radīja komisku efektu Sīlijas un Marko attiecībās, kā arī atklāja Hektora noniecinošo attieksmi attiecībā uz Sīliju. Noskaņa romānā attiecībā uz sacensību nemainījās, jo pārsvarā tika lietoti vieni un tie paši mākslinieciskās izteiksmes līdzekļi.Atslēgas vārdi: sacensība, stilistiskie aspekti, leksiskie mākslinieciskās izteiksmes līdzekļi, noskaņojums, nozīme, lietojums",0
1968,F. Dostojevska „Noziegums un sods” Māras Ķimeles inscenējumā.,"Šajā darba pētīts Jaunā Rīgas Teātra režisores Māras Ķimeles inscenējums pēc Fjodora Dostojevska romāna “Noziegums un sods”. Maģistra darba autore nonāk pie secinājuma, ka arvien populārāka kļūst mūsdienu latviešu režisoru pievēršanās krievu klasiskajai literatūrai. Darba izpētes priekšmets ir Fjodora Dostojevska romāns “Noziegums un sods” un Jaunā Rīgas Teātra uzveduma scenārijs. Šis maģistra darbs ir aktuāls un rosina interesi tiem pētniekiem, kuri nodarbojas ar klasiskās literatūras inscenējumu problēmām.",0
1969,Selindžera daiļdarbu tulkošanas leksiskās problēmas: vārdkopas un slengs,"Šajā darbā tiek aplūkotas vārdkopas, slengs un to tulkojums daiļliteratūrā. Teorētiskajā daļā tiek aplūkots tulkošanas process, tulkošanas metodes, tulkošanas problēmas, vārdkopas un slengs. Pētījums pierāda, ka tulkotājs ir atbildīgs par mērķa teksta saturu. Teorija tiek pielietota praksē analizējot vārdkopas, slengu un to tulkojumu daiļliteratūrā. Izdarītie secinājumi ir balstīti uz tulkošanas metožu, kas ir izmantotas tulkojot vārdkopas un slengu Selindžera daiļdarbos, analīzes. Rezultāti pierāda, ka nav noteiktu likumu, kā jātulko vārdkopas un slengs, tomēr, tos tulkojot, vajadzētu sekot dažām norādēm. Pētījuma rezultāti un secinājumi var tikt izmantoti tulkošanas procesā, lai padarītu to efektīvāku.",0
1970,Modālie darbības vārdi kā efektīvs līdzeklis biznesa runās,"Mūsdienās, runas ētikas biznesa komunikācijas zināšanas ir novērtētas prasmes, jo daudzi cilvēki ir iesaistīti biznesā. Modālie darbības vārdi dod iespēju sarunu partneriem paust attieksmi, izvērtēt un novērtēt situāciju biznesa runās.Šis bakalaura darba mērķis ir izpētīt modālo darbības vārdu pielietojumu kā efektīvu līdzekli biznesa runām.Veiktā diskursa analīze parādīja, ka modālie un daļēji modālie darbības vārdi ar epistēmisku un dinamisku nozīmi ir visbiežāk izmantoti biznesa runās. Turklāt, pētījuma rezultāti liecina, ka par katru uzņēmumu runas mērķis nosaka konkrētu modālo darbības vārdu izvēli un izmantošanas biežumu. Tika secināts, ka modālie darbības vārdi ir efektīvs līdzeklis, kas tiek izmantos biznesa runās, lai izraisītu sadarbību ar mērķa auditoriju.",0
1971,Juridiskā angļu valoda pragmalingvistiskajā skatījumā,"Juridiskā diskursa lomai mūsdienu sabiedrībā ir liela nozīme. Veiktais pētījums raksturo juridisko diskursu un pragmalingvistiskās iezīmes, kas veido likuma “Par Latvijas Banku” un Eiropas Centrālo banku sistēmas statūtu diskursa uzbūvi. Pētījumā veikta diskursa veidojošo vienību pragmalingvistiskā analīze, lai atklātu teksta uzbūves ietekmi uz teksta pragmatisko funkciju. Teksta pragmatiskā analīze ir balstīta uz jēdzienu “konteksts”, kas nosaka īpašu lingvistisko elementu pielietojumu juridiskajā diskursā, sekmējot loģisku faktu izklāstu. Iegūtie rezultāti ļauj secināt, ka pētījumā izmantotie dokumenti īsteno vienas un tās pašas pragmatiskās funkcijas, bet dažādā mērogā.Atslēgvārdi: juridiskais diskurss, konteksts, funkcijas, komunikatīvā situācija, komunikatīvais notikums, komunikatīvais mērķis.",0
1972,"Īpašvārdu atveide filmu „Christiane F. – Wir Kinder vom Bahnhof Zoo”, „Lola rennt”, „Die fetten Jahre sind vorbei” tulkojumos un ar to saistītie izaicinājumi","Šī bakalaura darba nosaukums ir „Īpašvārdu atveide filmu „Christiane F. – Wir Kinder vom Bahnhof Zoo”, „Lola rennt”, „Die fetten Jahre sind vorbei” tulkojumos un ar to saistītie izaicinājumi“. Bakalaura darbā ir trīs nodaļas. Pirmajā nodaļā apskatīti tādi jēdzieni kā audiomediālie teksti un to attīstība  tulkošanas kontekstā, kā arī dažādi audiovizuālās tulkošanas veidi. Otrajā nodaļā tiek raksturotas vācu un latviešu valodas īpašvārdu īpatnības un aplūkoti noteikumi vācu īpašvārdu atveidošanai latviešu valodā. Trešā  nodaļa – darba  praktiskā daļa – veltīta īpašvārdu analīzei trīs vācu filmās un to latviskajos tulkojumos. Darba kopsavilkumā atrodami pētījuma rezultāti un secinājumi.  Pielikumā ir ievietotas aptaujas anketas par latviešu filmu tulkotāju pieredzi un trīs tabulas, kurās uzskaitīti visi analizētajās filmās sastopamie īpašvārdi vācu un latviešu valodā. Atslēgas vārdi: audiomediālie teksti, audiovizuālā tulkošana, īpašvārdu veidi, citvalodu īpašvārdu atveidošana latviešu",0
1973,Bagāžnieka izpārdošana: pārdevēju un pircēju mijiedarbība legāli minimāli regulētā vidē,"Bakalaura darbs „Bagāžnieka izpārdošana: pārdevēju un pircēju mijiedarbība legāli minimāli regulētā vidē” ir pētījums par kaulēšanās procesu bagāžnieka izpārdošanā Taplovas pilsētā Lielbritānijā.Pētījuma mērķis ir izpētīt kā notiek kaulēšanās process starp pircēju un pārdevēju bagāžnieka izpārdošanā.Iegūtie rezultāti liecina, ka, pirmkārt, bagāžnieka izpārdošana nav iedomājama bez kaulēšanās procesa. Otrkārt, kaulēšanās process ir atkarīgs no pārdevēju un pircēju dalījuma. Treškārt, kaulēšanās process ir multidimensionāls un intensīvs, to raksturo informācijas apmaiņa un zināšanu testēšana. Ceturtkārt, bagāžnieka izpārdošana ir kaulēšanās procesam auglīga vide, jo tā ir alternatīvs pārdošanas tīkls, ko īpaši neregulē valsts, dodot iespēju indivīdiem brīvāk noteikt cenas un pašiem ietekmēt apmaiņas procesu. Atslēgvārdi: alternatīvais pārdošanas tīkls, bagāžnieka izpārdošana, kaulēšanās, pircējs, pārdevējs, Lielbritānija",0
1974,J. Rītera Lietuviski-latviskas vārdnīcas (1929) makrostruktūra un mikrostruktūra,"Bakalaura darba tēma ir „J. Rītera Lietuviski-latviskas vārdnīcas (1929) makrostruktūra un mikrostruktūra.” Darba mērķis ir iepazīties ar terminiem makrostruktūra un mikrostruktūra, izpētīt makrostruktūru un mikrostruktūru šajā vārdnīcā. Lai mērķi sasniegtu, tika izvirzīti šādi uzdevumi:•Apkopot bakalaura darba tēmai atbilstošu informāciju;•Apkopot informāciju par terminiem makrostruktūra un mikrostruktūra;•Pamatojoties uz teorētiskās daļas bāzi, iepazīties ar šīs vārdnīcas makrostruktūru, mikrostruktūru;•Izdarīt secinājumus.Galvenie secinājumi: vārdnīcas šķirkļi ir bagāti ar latviešu sarunvalodas vārdiem un vecvārdiem; bieži autors lietuviešu valodas vārdiem latviskajā tulkojumā devis daudz sinonīmu, kas vairs mūsdienu latviešu literārajā valodā netiek lietoti; vārdnīcas sastādīšanas laika ortogrāfija krietni atšķiras no mūsdienu latviešu valodas ortogrāfijas.Atslēgvārdi: vārdnīca, makrostruktūra, mikrostruktūra, leksika, J. Rīteris.",0
1975,Adaptētās literatūras valodnieciskie un kultūras mērķi,"Lasītprasme ir tikpat svarīga kā jebkura cita prasme, kas ir jāvingrina un jāattīsta. Pastāv divi galvenie lasīšanas veidi svešvalodā – intensīvā lasīšana un ekstensīvā lasīšana. Ekstensīvā lasīšana ir ļoti specifisks lasīšanas veids un ir mazāk pazīstams, jo tajā nepiedalās persona, kas vada un palīdz lasīšanas procesā, un tam ir nepieciešami īpaši materiāli – adaptētā literatūra. Adaptēto literatūru pielāgo konkrētam svešvalodas zināšanu līmenim, lai radītu patīkamai lasīšanai piemērotu vidi un lai lasītājs, kurš apgūst angļu valodu kā svešvalodu, iegūtu pārliecības sajūtu un motivāciju. Adaptācijas process ir ļoti sarežģīts, jo tas ietekmē ne tikai teksta pedagoģisko aspektu, bet arī tā literārās vērtības (stilu, izskatu). Šajā darbā tiek pētīts literāro darbu adaptācijas process, lai izprastu apstākļus, kas adaptētajā literatūrā traucē līdzsvarot iepriekš minētos aspektus. Informācija tika iegūta, apskatot un apkopojoši un salīdzinoši analizējot attiecīgo teorētisko literatūru un izmantojot teksta adaptēšanas pašnovērtējuma metodi. Darba rezultāti parāda, ka oriģinālais darbs zaudē tās pamatiezīmes, kas rada noteiktu stilistisko iespaidu, taču tiek veicināta lasītāja, kuram angļu valoda ir svešvaloda, teksta izpratne un valodas plūdums, kam lasīšanas procesā ir vislielākā nozīme. Tādējādi autors pierāda, ka noteiktas oriģinālā darba literārās iezīmes adaptējot tiek zaudētas, lai iegūtu iespēju attīstīt studenta valodas zināšanas, kas turpmāk būs nepieciešamas, lai varētu padziļināti novērtēt svešvalodā rakstīto literatūru.Atslēgvārdi: ekstensīvā lasīšana, adaptētā literatūra, kontroles principi, pašnovērtējuma metode, valodas kompetence, literārais aspekts, pedagoģiskais aspekts.",0
1976,Filmu tulkošana : izaicinājums tulkotājam,"Diplomdarba nosaukums ir „Filmu tulkošana: izaicinājums tulkotājam” un tajā ir aprakstīta filmu tulkošana un dažādas problēmas, ar kuram tulkotājs sastopas, tulkojot filmas. Filma kļuva par vispopulārāko saziņas līdzekļi starp dažādam kultūrām un tulkošana padara filmu saprotamu dažādu kultūru pārstāvjiem. Šajā diplomdarbā autors mēģināja izpētīt ar filmu tulkošanu saistītus jautājumus, lai darbs būtu noderīgs tulkotājiem viņu darbā. Diplomdarba autors sniedza dažādus piemērus ar tulkojumu latviešu valodā, aprakstot filmu tulkošanas aspektus. Rezultātā tika atklātas tulkošanas problēmas, tādas, kā, piemēram, nepareizs tulkojums, tulkojot filmu nosaukumus, grūtības vārdu un nosaukumu, lamu un izteicienu tulkošanā. Lai tulkojums būtu pareizs un atbilstošs, tulkotājam ir jāizmanto visi viņam/viņai pieejami resursi. Tas īpaši attiecas uz kultūras realitāšu tulkošanu.",0
1977,Sižeta aizguvumi no G.Merķeļa „Vanems Imanta” (1802) A.Pumpura „Lāčplēsī” (1888),"Darbā sniegts vispārīgs apskats par eposa un nacionāleposa jēdzienu un to rašanās apstākļiem. Izpētīti latviešu tautas eposa „Lāčplēsis” tapšanas sociokulturālie apstākļi, eposs kā nacionālās identitātes simbols, folkloras un mitoloģijas elementu izmatojums eposā. Salīdzināti divi literāri darbi- „Lāčplēsis” un G. Merķeļa „Vanems Imanta”, lai apstiprinātu pieņēmumu, ka „Lāčplēša” sižeta pamatā ir G.Merķeļa „Vanems Imanta”.Darba uzdevumi: vispārīgi raksturot eposa un nacionāleposa jēdzienu un to rašanās īpatnības, izpētīt folkloras elementu izmantojumu eposā „Lāčplēsis”, analizēt folkloras elementu nozīmi eposa sižeta attīstībā, salīdzināt un analizēt abu literāro darbu sižeta elementus, galvenos varoņus, laika un telpas attēlojumu . Pētījumā secināts, ka eposā „Lāčplēsis” folklora ietekmē tikai ārējo formu, sižeta līnija lielā mērā aizgūta no „Vanema Imantas”. Ļoti liela daļa sižeta elementu folklorā nav atrodami.",0
1978,"Ibn Arabī eshatoloģija: Dārzs, Uguns un Dievredzējums","Maģistra darbs „Ibn Arabī eshatoloģija: Dārzs, Uguns un Dievredzējums” aplūko ievērojamā 6.-7./12.-13. gadsimta sūfiju autora Ibn Arabī skatījumu uz vienu no centrālajiem islāma aspektiem: mācību par eshatoloģiskajiem notikumiem. Pirmā nodaļa veltīta eshatoloģijai islāmā kopumā, bet otrā un trešā - Ibn Arabī izpratnei par eshatoloģiju attiecīgi divās tās dimensijās: vispārīgajā pēcnāves un tūlītējās realizācijas jau šīspasaules dzīves laikā. Tiek pievērsta uzmanība Ibn Arabī eshatoloģisko priekšstatu saiknei ar vispārīgajām viņa mācības ontoloģiskajām, garīgajām un metafiziskajām pamatnostādnēm, tādējādi parādot, ka šis ontoloģiskais uzsvars eshatoloģisko simbolu galveno nozīmi pārvirza no vairuma ticīgo saredzētajiem ētiski morālajiem apsvērumiem uz garīga dziļuma dimensijas atklāšanu.",0
1979,Musulmaņu kultūras attēlojums Salmana Rušdi romānos,"Šī pētījuma temats balstās uz veidu kā savās novelēs Musulmaņu pasauli un kultūru attēlo Salmans Rušdī. Šī pētījuma mērķis ir atklāt un izzināt Rušdī metodes, kuras viņš izmanto, lai attēlotu Musulmaņu pasauli savos darbos.Lai sasniegtu mērķi tika izmantotas sekojošās metodes: literatūras apskats un Rušdī darbu analīze. Rezultāti tiks atspoguļoti Rušdī viedokļos un attieksmē pret Musulmaņu kultūru. Tika secināts, ka viņa (Rušdī) skatījums uz Musulmaņu kultūru ir ļoti negatīvs un vienpusīgs, un tas var pastiprināt neobjektīvu izpratni par Musulmaņu kultūru.Atslēgvārdi: Islāms, Musulmaņi, Rietumu pasaule, reliģiskais fundamentālisms, orientālisms, postkoloniālisms, reliģija, sievietes.",0
1980,Terminu lietojums ģimenes tiesībās laulāto tiesiskajās attiecībās Vācijā un Latvijā : salīdzinošs pētījums,"Maģistra darba mērķis ir izpētīt, salīdzināt un analizēt terminu lietojumu laulāto tiesiskajās attiecībās Vācijā un Latvijā un konstatēt ar juridiskās valodas un juridisko terminu tulkošanu saistītos izaicinājumus.Darbā tika izmantota deskriptīvā un analītiskā pētniecības metode.Darba pirmajā un otrajā daļā autore pētījusi un analizējusi literatūru par translatoloģijas jautājumiem un aprakstījusi laulāto tiesisko attiecību regulējumu, minot svarīgākos tiesību institūtus Vācijas un Latvijas tiesību sistēmas ietvaros, kā arī analizējusi gan kopīgo, gan atšķirīgo abu tiesību sistēmās. Darba trešajā daļā autore analizējusi būtiskākās terminu tulkojuma problēmas un, minot piemērus, aprakstījusi darbā izmantotās tulkošanas metodes. Darba praktiskajā daļā autore apkopojusi būtiskākos terminus un izveidojusi vācu – latviešu glosāriju.",0
1981,Dž. Dž. Džilindžera režija (2007-2012),"Dž. Dž. Džilindžera režija (2007-2012)Maģistra darbs „Dž. Dž. Džilindžera režija (2007-2012)”  Rīga, Latvijas Universitāte, 2013. 77 lpp. Darbā ir ievads, četras nodaļas, secinājumi, izmantotās literatūras saraksts. Dž. Dž. Džilindžers ir 20. gadsimta deviņdesmito gadu jaunās režisoru paaudzes pārstāvis Latvijā. Kā režisors Džilindžers strādā  produktīvi, iestudējot 70 izrādes dažādos teātros. Maģistra darbā tiek pētīta Dž. Dž. Džilindžera režija pēdējo piecu gadu laikā. Apskatīta viņa personība un  radošā darbība.  Analizētas režijas galvenās tendences un to izpausmes viņa darbos Dailes un Liepājas teātrī.  Atslēgas vārdi: Dž Dž. Džilindžers, postmodernisms, Dailes teātris, režija",0
1982,Artikulu mācīšana vidusskolas līmenī,"Artikuli ir visbiežāk lietotā vārdšķira angļu valodā, un skolēniem, kas mācās angļu valodu kā svešvalodu, parasti ir problēmas ar dažādu artikulu pielietojumu atšķiršanu. Šī pētījuma mērķis ir uzzināt, kuras mācīšanas metodes vislabāk atbilst artikulu mācīšanai vidusskolas līmenī. Pētījumā pielietotā metode ir gadījuma pētījums. Skolēnu novērošana, iepriekšēja testēšana un testēšanu pēc novadītajām mācību stundām ir pētījumā izmantotie datu vākšanas rīki. Pētījuma dalībnieki ir piecdesmit septiņi kādas Latvijas ģimnāzijas desmitās klases skolēni. Pētījuma rezultāti pierāda, ka, izmantojot gramatikas tulkošanas metodi, komunikatīvo mācīšanas metodi, deduktīvo mācīšanas metodi un uz skolēniem centrēto mācīšanas metodi nodarbībās, skolēni labāk apgūst artikulu lietojumu. Atslēgas vārdi: gramatikas mācīšana, artikulu mācīšana, komunikatīvā kompetence, valodas mācīšanas metodes, vidusskolas līmeņa skolēni.",0
1983,"Vārdšķiru , simbolu un saīsinājumu lietojuma biežums tvitera ierakstos","Šajā darbā ir veikta mikroblogošanas vietnes tvitera ierakstu analīze. Darba mērķis bija izpētīt vārdšķiru, īpašu simbolu un saīsinājumu lietojuma biežumu tvitera ierakstu korpusā, kurš uzkrāts viena gada laikā, un salīdzināt iegūtos rezultātus ar vārdšķiru biežumu LSWE korpusā iekļautajos tekstos, kas izkārtoti četrās grupās.  Lai īstenotu mērķi, darbā tika pielietota kvantitatīva korpusa analīzes metode izmantojot Twitter Tokenizer and POS Tagger datorprogrammu. Iegūtie rezultāti liecina, ka lietvārdi, darbības vārdi, apstākļa vārdi, īpašības vārdi un daļēji prievārdi un norādāmie vārdi atbilst attiecīgo vārdšķiru biežumam daiļliteratūras tekstos, vietniekvārdi un sakārtojuma saikļi – biežumam laikrakstu tekstos un skaitļa vārdi un daļēji prievārdi un norādāmie vārdi – biežumam sarunās. Lietvārdu biežums samazinājās, kamēr atbilžu un retvītu biežums palielinājās apskatītajā periodā. Emocijzīmju, hipersaišu un saīsinājumu biežums šajā periodā saglabājās vienā līmenī.",0
1984,Sveicināšanās rituālā funkcija tradīcijā un mūsdienās,"Bakalaura darba Sveicināšanās rituālā funkcija tradīcijā un mūsdienās mērķis ir noskaidrot sveicināšanās rituālās iezīmes. Veicot pētījumu, anketēšanas rezultātā tika apzināti 136 respondentu viedokļi, izmantojot salīdzinošo un kontekstuālo metodi, tika analizēti pētnieku viedokļi un folkloras materiāli. Tika izvirzīts uzdevums salīdzināt pētnieku viedokļus, folkloras materiālus un respondentu uzskatus par sveicināšanos.Tiek secināts, ka gan zinātniskajā literatūrā, gan tradīcijas materiālos un mūsdienu sabiedrības uzskatos galvenokārt sveicināšanās tiek uztverta kā rituāla darbība, kas tiek veikta, lai parādītu labvēlīgu attieksmi, veicinātu turpmāku sadarbību noteiktos veidos ar simbolisku nozīmi.Atslēgvārdi: sveicināšanās, rituāls, tradīcijas un mūsdienu konteksts, latviešu folklora.",0
1985,Kultūras reāliju tulkojumi latviešu literatūrā un folklorā,"Bakalaura darba tēma ir ‘Kultūras reāliju tulkojumi latviešu literataūrā un folklorā’. Bakalaura darbā tiek iztirzāts kultūras reālijas jēdziens, reāliju klasifikācija un metodes, ar kuru palīdzību ir iespējams veiksmīgi pārnest kultūras reāliju saturu un nozīmi citās valodās tādējādi pārvarot kultūru atšķirību starp avotvalodu un mērķvalodu. Darbā tiek sniegts ieskats Latviešu valodas un kultūras attīstībā, atspoguļojot Dainu nozīmi latviešu kultūrā. Latviešu kultūras reāliju tulkošanas analīzei ir izmantoti divi avoti: Latviešu tautasdziesmas un Annas Sakses Pasakas par Ziediem. Abi bakalaura darbā izmantotie avoti satur lielu klāstu kultūras reāliju. Kultūras reāliju tulkojumi ir sagrupēti pēc vārdšķiru klasifikācijas, atainojot izplatītākās reālijas Latviešu kultūrā. Atslēgvārdi: kultūras reālijas, avotvaloda, mērķvaloda, avotteksts, mērķteksts, tautasdziesmas, pasakas par ziediem, tulkojums, metodes.",0
1986,"Lingvistiskās iezīmes SIA ""Studio Moderna"" televīzijas reklāmu tekstos un to atveide latviešu valodā","Reklāmās lietotās valodas mērķis ir piesaistīt uzmanību un rosināt cilvēkus iegādāties dažādu kompāniju piedāvātās preces vai pakalpojumus. Lai to panāktu, reklāmu veidotāji savās reklāmās bieži izmanto dažādus stilistiski ekspresīvus valodas līdzekļus. Reklāmas tekstu tulkošana nav viegls uzdevums, jo tā ir cieši saistīta tulkotāja valodas jaunradi. Tulkotājam ir jāņem vērā mērķauditorijas kultūras atšķirības. Šajā maģistra darbā ir apkopoti teorētiskie materiāli par reklāmas jēdzienu, aprakstīta reklāmās lietotā valoda un uzsvērta reklāmas tekstu tulkošanas specifika. Īpaša uzmanība ir pievērsta audiovizuālās reklāmas priekšrocībām un to tulkošanas īpatnībām. Darbā tiek analizēta kultūras atšķirību loma reklāmu tulkošanā, ir apkopotas, analizētas un aprakstītas visbiežāk lietotās lingvistiskās iezīmes SIA „Studio Moderna” reklāmu tekstos angļu valodā un analizēta to atveide latviešu valodā.",0
1987,Aikido cīņas mākslas etiķete un filozofija,"Bakalaura darbs veltīts Japānas cīņu mākslas aikido filozofijas un etiķetes izpētei, kas nosaka pareizos veidus, kā apgūt aikido. Aikido cīņas māksla ar savu nosaukumu kļuva pazīstama salīdzinoši nesen, tomēr tās filozofijas un tehniku pirmsākumi parādījās jau daudz agrāk.Darba mērķis ir izpētīt aikido filozofiju, tās izpaušanos caur etiķeti un izprast tās nozīmi šajā cīņas mākslā. Līdz ar to darbā tiks apskatīta arī aikido rašanās un attīstīšanās vēsture, lai saprastu, kā šī filozofija un etiķete ir izveidojusies, un kāpēc tā ieņem tik nozīmīgu lomu aikido praksē. Šī darba ietvaros arī tiks apskatīta ki koncepcija, kura ieņem nozīmīgu vietu ne tikai aikido filozofijā, bet arī dažādās citās austrumu cīņās un reliģijās.Darbs sastāv no 4 daļām un 15 apakšnodaļām. Darba apjoms ir 51 lpp.",0
1988,Nenovērtētais Apsīšu Jēkabs: H.K. Andersena pasaku tulkojums,"Šis bakalaura darbs pievēršas Apsīšu Jēkaba tulkotajām H. K. Andersena pasakām ar mērķi analizēt to kvalitāti un apjomu uz citu tulkojumu fona, izvērtēt Apsīšu Jēkaba ieguldījumu H. K. Andersena daiļrades recepcijā latviešu valodā, kas šajā darbā tiek salīdzināts ar atzinību, ko Apsīšu Jēkabs saņēmis. Šis temats ir maz pētīts, Apsīšu Jēkabam kā tulkotājam uzmanība pievērsta minimāli. Bakalaura darbs iedalīts trīs daļās. Pirmā apskata H. K. Andersena pasaku tulkojumu priekšvēsturi, laikmeta kontekstu 19. gs. otrajā pusē, otrā daļa analizē Apsīšu Jēkaba veiktos tulkojumus, trešā pievēršas recenziju un kritikas izpētei par pārtulkotajiem pasaku krājumiem.Darbā atrodami secinājumi liecina, ka Apsīšu Jēkaba tulkotās pasakas, ņemot vērā to māksliniecisko kvalitāti, ir adekvāti novērtētas, taču viņš pats kā tulkotājs netiek atpazīts.",0
1989,Mūsdienu stāstījumi par tikšanos ar pārdabisko plašsaziņas līdzekļos.,"Mūsdienu stāstījumi par tikšanos ar  pārdabisko plašsaziņas līdzekļos: bakalaura darbs – Rīga, 2012. –  61 lpp.Bakalaura darbā „Mūsdienu  stāstījumi par tikšanos ar  pārdabisko plašsaziņas līdzekļos” tiek apskatīts folkloras žanrs – stāsti par pārdabisko, tā īpašības un izcelsme, raksturīgākie personāži un to kopsakarība ar cilvēku mūsdienu plašsaziņas līdzekļos.Darba mērķis: pierādīt pārdabisko stāstu un to specifikas aktualitāti mūsdienās uz  iesniegtā materiāla analīzes pamata.  Darbs sastāv no divām nodaļām. Pirmajā nodaļā tiek izklāstīti teorētiskie pamatjautājumi, kuri ir nepieciešami pētījuma veikšanai. Otrajā nodaļā tiek sistematizēti, apkopoti un analīzēti aktuāli aculiecinieku stāsti par pārdabiskām paradībām un būtnēm plašsaziņas līdzekļos.Informācijas avoti ir zinātniskā literatūra, plašsaziņas līdzekļi, aculiecinieku stāsti.Šo pētījumu var rekomendēt speciālistiem, kuri studē filoloģijas vai žurnālistikas fakultātē, folkloras pētniekiem, kā arī visiem lasītājiem, kurus interesē dotā tēma.",0
1990,Kiberpanks pasaulē un Japānā,"Bakalaura darbs „Kiberpanks pasaulē un Japānā” ir veltīts tādam zinātniskās fantastikas žanram ka kiberpanks. Žanrs apraksta dzīvi nākotnes antiutopiskajā pasaulē, kur no vienas puses ir augstas tehnoloģijas, un no otras - zems dzīves līmenis.Darbā mērķis ir salīdzināt rietumu un japāņu kiberpanka darbus, un noteikt, kādas kiberpanka pazīmes jau ir mūsdienu pasaulē.Pētījums notiks, izmantojot literatūru, mangu, filmas un zinātniskus rakstus. Tiks apskatīti Viljama Gibsona, Brusa Sterlinga, Tsutomu Nihei un daudzu citu kiberpanka autoru darbi; kā arī grāmatu ekranizācijas un tādas rietumu un japāņu filmas ka „The Matrix”, „Tetsuo” un citas.Šī tēma ir aktuāla, jo daudz kas no tā, ko jau 20.gadsimtā aprakstīja savās grāmatās to laiku autori, ir satiekams šodien, un kas zin, varbūt cilvēci gaida tieši tāda nākotne, kādu var redzēt grāmatās un filmās.",0
1991,Tradicionālās un mūsdienu kristības Sēlijā,"Bakalaura darbs „Tradicionālās un mūsdienu kristības Sēlijā” izstrādāts uz salīdzinošās bāzes pamata. Pētījumi par pārejas rituāliem gan Latvijā, gan citur pasaulē izvērsti plaši, bet no salīdzinošā aspekta kristības latviešu folkloristikā pētītas samērā maz. Darba mērķis ir apzināt un izpētīt galvenos kristību izpausmes veidus un to izpildījumu mūsdienās Sēlijā, galvenokārt Jēkabpils novadā. Kā svarīgākā metode datu ievākšanā tika izmantota lauka pētījuma metode – anketēšana un intervēšana. Tika izstrādāts praktisks pētījums par mūsdienu kristību veidiem Sēlijā. Rezultātā iegūti četri kristību prakses raksturojumi – kristības kā kristīgās prakses elements, tradicionālās krustabas, Bērnības svētki un individuālās formas tradīciju izvēlē – kuri tika analizēti, kā primāro izmantojot salīdzinošo metodi. Atslēgvārdi: kristības, pārejas rituāls, Sēlija, anketēšana, mūsdienas, salīdzinošā metode.",0
1992,Cūku gripas metaforas laikraksta „Helsingin Sanomat” rakstos,"Bakalaura darbā „Cūku gripas metaforas laikraksta Helsingin Sanomat rakstos” tiek aplūkots metaforu lietojums ikdienas komunikācijā, jo tās pastāv ne tikai dzejā vai citos daiļdarbu veidos, bet arī sadzīvē. Pazīstamie metaforu pētnieki Džordžs Leikofs un Marks Džonsons uzsver metaforas nozīmīgo lomu dzīvē un ikdienas saskarsmē. Problēmas būtība - cilvēki metaforu galvenokārt uztver kā poētisku jeb dzejisku vai retorisku izteiksmes veidu nevis kā ikdienas dzīves parādību.Bakalaura darba mērķis - atrast un salīdzināt metaforu lietojumu laikraksta ‘Helsingin Sanomat’ rakstos par cūku gripu - ir sasniegts.  Bakalaura darbā tiek apskatīta teorētiskā literatūra par metaforas jēdzienu, īpašu uzsvaru liekot uz metaforu pētnieku kognitīvajā semantikā, kā arī Džordža Leikofa un Marka Džonsona teoriju par metaforu lietojumu ikdienā.  Autore pārliecinājās, ka praktiskais pētījums atbilst teorijā gūtajām atziņām par metaforu lietojumu laikraksta ‘Helsingin Sanomat’ rakstos par cūku gripu.",0
1993,Sieviete un sabiedrība 20. gs. L.Muktupāvelas romānā „Mīla. Benjamiņa”,"Darbā „Sieviete un sabiedrība 20. gs. L. Muktupāvelas romānā „Mīla Benjamiņa” tiek aplūkots sievietes emancipācija 20. gadsimta latviešu sabiedrībā. Lai gūtu plašāku ieskatu feminisma kustības attīstībai Latvijā, teorētiskajā daļā tiek aplūkota feminisma vēsture pasaulē, kā arī sniegts ieskats feminisma sākotnējām tradīcijām latviešu literatūrā un literatūrzinātnē. Savukārt praktiskajā daļā no feminisma teorijas pieredzes tiek interpretēta L. Muktupāvelas romāna „Mīla. Benjamiņa” galvenā varone - viena no ietekmīgākajām 20. gadsimta pirmajām sievietēm latviešu preses vēsturē - Emīlija Benjamiņa. Darba gaitā tiek secināts, ka 20. gadsimta sabiedrībā Benjamiņa bija viena no tām latviešu sievietēm, kura sievietes emancipāciju demonstrēja aktīvā sabiedriskā darbībā.",0
1994,Alvja Hermaņa postmodernais iestudējums „Revidents” krievu un latviešu kritiķu recenzijās.,"Valērija RudjagaAlvja Hermaņa postmodernais iestudējums „Revidents” krievu un latviešu kritiķu recenzijās: bakalaura darbs. Rīga, 2012. - 62 lpp.Bakalaura darbs ir veltīts krievu un latviešu kritiķu recenziju pētīšanai. Recenzijas ir veltītas N. Gogoļa komēdijas „Revidents” postmodernai interpretācijai, kuru režisors Alvis Hermanis realizēja uz teātra skatuves. Kritiķu recenzijās parādītu dažādu režisora risinājumu traktējumu un novērtējumu atklāšana ir šī pētījuma mērķis. Šis darbs sastāv no divām daļām. Pirmajā daļā autors vēsturiski izskata komēdijas „Revidents” interpretācijas uz Latvijas teātru skatuvēm, kas ļauj sekot vēsturiski latviešu teātra attīstībai no tā pašiem avotiem līdz pat postmodernismam. Otrajā daļa ir Alvja Hermaņa uzvedumam „Revidents” veltīto recenziju aprakstoša un salīdzinoša analīze.Šis darbs var ieinteresēt pētniekus, kuri nodarbojas ar N. Gogoļa lugas „Revidents” interpretācijām, kā arī piesaistīt uzmanību ar teātra recenziju specifiku.",0
1995,Arvīda Griguļa pirmskara dzejas poētika,"Bakalaura darba „Arvīda Griguļa pirmskara dzejas poētika” mērķis ir, veicot Arvīda Griguļa (1906-1989) pirmskara dzejas analīzi, atklāt pēc iespējas plašu viņa poētikas īpatnību loku. Šajā darbā ir sniegts ieskats Arvīda Griguļa dzejas pozīcijā starpkaru periodā, raksturotas laikmeta ietekmes Arvīda Griguļa dzejā, analizēta paratekstuālo elementu – krājuma nosaukuma un moto nozīme kompozīcijā. Bakalaura darbā ir salīdzināti Arvīda Griguļa pirmskara dzejoļu krājumi „Reportiera piezīmes” (1929) un „Imitācija un sirds” (1931), nosakot kopīgo un atšķirīgo kā arī definējot būtiskākos motīvus. Šajā bakalaura darbā izmantotās pētnieciskās metodes: kontekstuālā, intertekstuālā, motīvu analīze un salīdzinoši sastatāmā metode. Atslēgvārdi: Arvīds Grigulis, dzeja, laikmets, intertekstualitāte, paratekstualitāte, motīvi",0
1996,Cilvēka eksistence Tomasa Hārdija dzejā,"Evijas Jekševicas bakalaura darbs aplūko cilvēka eksistences tēmu Tomas Hārdija dzejā Satires of Circumstance, Lyrics and Reveries,Miscellaneous, ko sarakstījis viens no izcilākajiem angļu Viktorijas laikmeta autoriem, Tomas Hārdijs. Darbs sastāv no piecām daļām. Pirmajā nodaļā apskatīta Tomasa Hārdija dzīve un Hārdija daiļdarbu kreativitāte, uzsverot reliģijas lomu autora dzīvē un daiļradē. Otrajā nodaļā tiek definētas galvenās tēmas Tomasa Hārdija dzejā, proti, cilvēciskums un cilvēka eksistences tēma. Trešajā nodaļā tiek analizēts Viktorijas laikmets un tā ietekme uz dzejnieka daiļradi. Pēdējās divas nodaļas analizē Hārdija cenšanos nodefinēt cilvēka eksistences būtību, kā psiholoģisku procesu un sevis analīzi, dzejā: : Poems of the Past and the Present as well as in collection Satires of Circumstance, Lyrics and Reveries, with Miscellaneous Pieces. Hārdija dzejas galvenie varoņi meklē savu identitāti, atrisina morālos jautājumus, gūstot gudrību un individuālu pasaules redzējumu.",0
1997,Vēstures tēmu interpretācija Latvijas teātrī(2008-2010),"Darbs pievēršas Latvijas vēstures interpretācijai teātrī, salīdzinot atšķirīgas mākslinieciskās un idejiskās stratēģijas. Pirmo pārstāv Nacionālais teātris, kurš tādos uzvedumos kā „Vadonis” un „Lācis” traktē vēsturi vienkāršotu politisko klišeju formā, izmantojot aprobētas un primitīvus mākslinieciskās izteiksmes līdzekļus. Otra pieeja realizēta Jaunajā Rīgas teātrī ( „Vectēvs” u.c.), kur aktualizēta 21.gs. paplašinātā vēstures izpratne, oficiālajai vēsturei pielīdzinot subjektīvos dzīvesstāstus. Teātrus tematiski visbiežāk saista tādi Latvijas vēstures periodi kā Otrais pasaules karš un 20.gs. 60.gadi kā hipiju kultūras ziedu laiki. A.Hermanis izmanto arī novatoriskas darba metodes – kolektīvā jaunrade, etīžu paņēmiens. Darbā salīdzināta latviešu mākslinieku pieredze vēstures interpretācijā ar ārzemēs gūto (A.Mnuškina Francijā, Ļ.Dodins Krievijā).",0
1998,Reklāmas valoda un tās tulkojums latviešu valodā,"Veiksmīgs un mērķauditorijai labi saprotams reklāmas tulkojums piešķir reklamētajam produktam pievienoto vērtību. Šī bakalaura darba mērķis ir uzzināt galvenās angļu un latviešu kosmētikas produktu reklāmu tulkojumu tendences. Darbā tiek pielietotas gan teorētiskas, gan praktiskas pētniecība metodes. Teorētiskās metodes ietver teorētiskās literatūras par reklāmas raksturojumu un reklāmas tulkošanas metožu izpēti. Praktiskās pētniecības metodes ietver angļu un latviešu interneta mājas lapās izvietoto kosmētikas produktu reklāmu diskursa analīzi. Rezultāti liecina, ka kosmētikas produktu reklāmās, kas tulkotas no angļu uz latviešu valodu, salikteņi tiek ļoti reti tulkoti kā salikteņi mēķauditorijas tekstā, bet tulkojot no latviešu valodas uz angļu valodu, no visiem salikteņiem mērķauditorijas tekstā ¼ ir salikteni arī oriģināltekstā.Atslēgvārdi: reklāma, tulkojums, orģinālteksts, mērķaudotorijas teksts.",0
1999,Sabiedrības un personības koncepcija antiutopiskajā literatūrā,"Šajā maģistra darbā tiek pētīta sabiedrības un personības koncepcija antiutopiskajā literatūrā. Antiutopija ar tās kritiku un satīru, kas vērsta uz sociāli - politiskajām tendencēm Eiropā un Amerikā, kļūst par galveno literatūras izteiksmes veidu divdesmitajā gadsimtā. Pētījuma galvenais mērķis ir noteikt antiutopiskās sabiedrības raksturīgās pazīmes. Tieksmē pēc stabilitātes un vispārējās labklājības, antiutopiskās sabiedrības valdnieki apzināti sagroza utopisko sapni par cilvēces atbrīvošanu un universālā taisnīguma nodibināšanu. Tā vietā viņi pakļauj iedzīvotājus iznīcinot vēsturi, reliģiju, mākslu un literatūru. Šādi, cilvēkiem tiek atņemts pamats, kas pieļauj iespēju taisnīgi salīdzināt pagātni un tagadni; viņi mīl savu verdzību un visaugstāk vērtē pastāvošo kārtību.",0
2000,NLP pielietošana angļu valodas mācīšanā,"Neirolingvistiskās programmēšana (NLP) praktiķu aprindās tiek uzskatīta par ļoti efektīvu instrumentu visdažādākajās dzīves sfēras. Šī pieeja ļauj cilvēkiem ticēt saviem spēkiem padarīt viņu dzīves labākas. Tieši tāpēc NLP piekritēji uzskata, ka, NLP pieeju izmantošana angļu valodas mācīšanā, var uzlabot skolēnu angļu valodas zināšanas, kā arī paaugstināt viņu pašapziņu.Šī bakalaura darba autore piedāvā ieskatu NLP vēsturiskajā attīstībā un apskata tās pamatprincipus. Autore analizē NLP tehnikas, kas veicina angļu valodas apguvi, kā arī pēta šīs tehnikas efektivitāti angļu valodas pasniegšanas procesā vidusskolas skolēniem.Veicot vairāku gadījumu izpēti ar dalībnieku grupu, tika konstatēts, ka NLP tehniku pielietošana palielina angļu valodas mācīšanās efektivitāti.Atslēgvārdi: neirolingvistiskā programmēšana, angļu valodas mācīšana, vairāku gadījumu izpēte",0
