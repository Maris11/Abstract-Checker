id,title,abstract,is_generated
1,"Spēles ar nepilnīgu informāciju, Texas holdem spēles situāciju modelēšana","Bakalaura darbā pētītas pretinieku modelēšanas metodes, risināti un analizēti spēlētāju stratēģiju veidi. Lai to paveiktu, ir nepieciešams iepazīties ar Spēļu teoriju. Skaidrākam kontekstam tiek aplūkoti spēļu teorijas jēdzieni, spēļu klasifikācija, tuvāk apskatītas spēles ar nepilnīgu informāciju, kas sevī iekļauj arī Beijesa formulas pielietošanu praktiski, kas nepieciešama, lai sekmīgi analizētu spēli. Kā pētāmā spēle izmantota pokera veids – Texas Hold’em, kuras noteikumi un izspēles gaita  ir aprakstīta darbā.  Spēlei ir izveidotas pretinieku modelēšanas metodes un aprēķinātas uzvaras varbūtības pie noteiktu izspēļu variantiem. Darba noslēgumā ir simulēta 2 spēlētāju spēle, lai praktiski apskatītu aprakstītos modeļus.",0
2,Priekšējās kameras kakta novērtēšana ar optiskās koherences tomogrāfu,"Bakalaura darbs uzrakstīts latviešu valodā uz 25 lapaspusēm, tas satur 6 tabulas, 19 attēlus un 30 literatūras atsauces. Pētījuma mērķis bija izpētīt acs priekšējā kameras kakta struktūras atvērta un slēgta kakta glaukomas gadījumos, un sakarību starp acs priekšējā kameras kakta leņķi un varavīksnenes saknes formu. Tika analizēti 311 vienas līnijas OCT attēli no oftalmologa privātprakses, kas tika iedalīti vairākās grupās: NORM (bez acu saslimšanām), PAKG1 (primāra atvērta kakta glaukoma 1. stadijā), PAKG2 (primāra atvērta kakta glaukoma 2. stadijā), PAKG3 (primāra atvērta kakta glaukoma 3. stadijā) un SAKG (slēgta atvērta kakta glaukoma) tika analizētas varavīksnenes saknes formas (VSF) un priekšējā kameras kakta leņķiskās (PKKL) vērtības. Rezultāti: Netika atrasta nozīmīga atšķirība starp PKKL un pacienta diagnozi (p > 0,05), kā arī starp VSF un pacienta diagnozi (p > 0,05). Tika atrasta korelācija starp VSF un PKKL. Samazinoties PKKL, varavīksnenes saknes forma kļūst izliektāka (r = -0,45, p ",0
3,Ambliopija un ekscentriskā fiksācija bērniem,"Darbs ir uzrakstīts latviešu valodā uz 28 lapaspusēm, satur 13 attēlus, 3 tabulas, 46 literatūras avotu atsauces. Darba mērķis un uzdevumi bija novērtēt bērniem ar ambliopiju ekscentriskās fiksācijas esamību, izmantojot Visuoscopy un makulas integritātes testa metodi. Novērtēt, vai ekscentritātes lielums atbilst redzes asumam, izpētīt makulas integritātes testa nozīmīgumu, iespējamo pielietojumu redzes nozarē. Visiem dalībniekiem tika novērtēts redzes asums tālumā, tuvumā, binokularās, stereoredzes funkcijas, fiksācijas veids, tika nozīmēta oklūzijas terapija. Analizējot metožu rezultātus, tika novērots, ka ne visiem bērniem ar ambliopiju ir ekscentriska fiksācija. Rezultāti apstiprina izvirzīto hipotēzi: novērtējot ekscentriskās fiksācijas esamību bērniem ar ambliopiju, ir iespējams paredzēt redzes asuma uzlabojumu pēc terapijas veikšanas.",0
4,Divu lomu spēļu statistiska salīdzināšana,"Šis darbs apskata divas lomu spēles: Pathfinder 1st Edition, jeb 1E, un Dungeons & Dragons 5th Edition, jeb 5E. Specifiski, tika pētīts, cik atšķirīgi ir radījumi abu spēļu klāstā, lai nonāktu pie secinājuma - vai tie, un līdz ar to - arī spēles savā starpā, ir ar statistisku nozīmību atšķirīgiviens no otra, vai nē. Lai to izdarītu, tika ievākti dati no abām spēlēm - radījumu galvenie raksturlielumi un, kurnepieciešams, veikti papildus aprēķini, lai noskaidrotu to spējas un varētu tās salīdzināt abosgadījumos. Izmantotie matemātiskie salīdzināšanas rīki: T-tests, Vilkoksona tests, Kolmogorova-Smirnova tests,TOST tests; kā arī tika veiktas grafiskā analīze, kur tas bija pieļaujams: histogrammas, ko-relāciju attēlojumi, kastu grafi, u.c.",0
5,Studentu augstākās izglītības mācību procesa analīze izmantojot Markova ķēdes,"Bakalaura darbā apskatīta Markova modeļu teorija ar absorbējošiem stāvokļiem, ar mērķi šos modeļus pielietot izglītības datu analīzei. Tiek izmantoti Latvijas Universitātes Fizikas, Matemātikas un Optomerijas fakultātes studentu mācību ilguma dati par studentiem, kas fakultātē iestājušies no 2006.gada līdz 2016.gadam. Tika pielāgoti fakultātes programmām atbilstoši Markova modeļi, ar kuru palīdzību analizēts studentu mācību progress, aprēķināts, cik liela daļa studentu pabeidz studijas. Tika veikti secinājumi, kādi ir lielākie šķēršļi absolvēt un ko studiju organizēšanā varētu uzlabot.",0
6,Akomodācijas un verģences sistēmas darbības traucējumu izplatība Azerbaidžānā,"Maģistra darb ir uzrakstīts angļu valodā uz 35 lpp. Tas satur 19 tabulas, 2 pielikumus un 16 atsauces uz literatūras avotiem.  Maģistra darba mērķis ir izvērtēt akomodācijas un verģences traucējumu izplatību un veidus Azerbaidžānas galvaspilsētas baku studentu vidū. Pētījumā piedalījās 192 dalībnieki (15-36 g.v.). Visiem tika veikta bezmaksas redzes pārbaude, kur detalizēti tika izvērtēta refrakcija, akomodācija un verģence. Rezultāti parāda, ka 51 ± 4 % dalībniekiem novēro dažāda veida akomodācijas un verģences darbības traucējumus vai to kombinācijas. Visbiežāk novērotās problēmas ir akomodācijas ekscess un konverģences nepietiekamība. Netiek novērota dzimuma un vecuma ietekme uz akomodācijas un verģences darbības traucējumu izplatību.",0
7,Homogēnu un heterogēnu reakciju modelēšana gazifikācijas procesā,"Ik gadu pieaugošais pieprasījums pēc enerģijas, kas saistīts ar pasaules populācijas pieaugšanu un nepārtrauktu industralizāciju, liek meklēt veidus, kā enerģiju iegūt pēc iespējas videi draudzīgākā ceļā. Tiek paredzēts, ka gazifikācija kā enerģijas iegūšanas veids nākotnē kļūs aizvien pieprasītāks, jo kā izejmateriālu iespējams izmantot dažāda veida biomasas, tai skaitā jebkādus organiskos atkritumus, kas ļauj izvairīties no neataunojamo dabas resursu patērēšanas. Lai arī gazifikācija ir jau sen pazīstams enerģijas iegūšanas veids, tā kontrole ir sarežģīta un procesa efektivitāte nav bijusi pietiekama, kas ir kavējis plašāku tās izmantošanu. Lai šo procesu labāk izprastu un optimizētu, pēdējos gados tiek izmantoti matemātiskie modeļi ar kuriem var paredzēt dažādu parametru izmaiņas ietekmi uz procesu. Šajā darbā tika izmantota Eilera-Lagranža metode, lai modelētu gazifikācijas procesu ANSYS Fluent vidē. Tika izveidots līdzejošās plūsmas (entrained flow) tipa gazifikatora vienkāršots 2D modelis. Veicot aprēķinus tika noskaidrots, ka izveidotais modelis 10% kļūdu robežās spēj paredzēt sintētiskās gāzes sastāva atkarību pie dažādiem oksidanta daudzumiem. Taču modelis deva pietiekoši labus rezultātus tikai zemo temperatūru diapazonā.",0
8,Empīriskās ticamības funkcija kodolu gludināšanas metodēm,"Maģistra darbā aplūkota varbūtību blīvuma funkcijas un neparametriskās regresijas funkcijas novērtēšana ar kodolu gludināšanas un empīriskās ticamības funkcijas metodēm. Darbā tika veikta simulāciju izpēte, kas parāda, ka empīriskās ticamības funkcijas metode labi darbojas blīvuma funkcijas un regresijas funkcijas novērtēšanā un dod labus rezultātus pārklājuma precizitātei. Darba gaitā tika paradītī praktiski lietojumi bioloģisko populāciju skaita un blīvuma novērtēšanā un bioloģisko datu regresijas analīzē. Definēta empīriskās ticamības funkcijas pielietošana, kad ir pieejama papildus informācija par populācijas sadalījumu. Doti nepieciešamie algoritmi kodolu gludināšanas un empīriskās ticamības metožu praktiskai realizācijai.",0
9,Siltuma ģenerēšanas un pārneses procesu modelēšana grafos,"Šajā maģistra darbā ir apskatīts siltuma pārneses un starojuma pārneses process siltumvadīšanas vienādojumam, ar kuriem tālāk izveidoti matemātiskie modeļi. Vispirms analizē diskrēto Laplasa operatoru siltumvadīšanas vienādojumiem tas attēlots ar grafu palīdzību. Tika izveidoti matemātiskie modeļi diskrētiem gadījumiem ar avota locekļiem un bez tiem un veikti to skaitliskie eksperimenti.  Ar Furjē likumu siltuma plūsmai  tika veidota diskretizācija no vienas grafa virsotnes uz otru. Pēc tam tiek aplūkots ēnošanas efekts un radiatīvā pārnese un modeļiem veiktas simulācijas ar taišņu metodi programmu paketē MATLAB. Darbā ir aprakstīts kāda ir saistība siltumvadīšanas vienādojumiem uz grafiem un metriskiem grafiem. Visbeidzot izstrādāta siltumenerģijas plūsmas matemātiskā analīze  maksimuma principam.",0
10,Paramagnētisku daļiņu ķēdes rotējošā laukā,"Šajā darbā ir veikti paramagnētisku daļiņu kustības skaitliskie aprēķini viskozā šķidrumā rotējošā laukā. Modelī tiek izmantotas daļiņas ar vienas ass magnētisko anizotropiju. Pēc veikto simulāciju rezultātiem tika izpētīti daļiņu rotācijas režīmi ķēdēs, kad daļiņas anizotropijas ass spēj un kad nespēj izsekot lauka rotācijai un parādīta šo režīmu ietekme uz ķēdes stabilitāti rotējošā laukā. Ir iegūta maksimālā, jeb kritiskā lauka rotācijas frekvence pie kādas ķēde nesalūst, atkarībā no ķēžu garuma pie dažādiem magnētiskās anizotropijas parametriem. Skaitliskie rezultāti salīdzināti ar literatūrā atrodamiem teorētiskiem rezultātiem. Ja daļiņas telpā izkārto haotiski, tad pēc iedarbošanās ar rotējošu lauku daļiņas sastājas plaknēs, kas sakrīt ar lauka rotācijas plakni, kurās izveidojas ķēdes. Ķēdes rotē līdzi laukam, savā starpā mijiedarbojas un apmainās ar daļiņām. Simulācijās tiek vākta ķēžu garumu statistika un ir izteikti novērojams lauka rotācijas frekvencei atbilstošs tipiskais ķēžu garums. Tipiskais ķēžu garums ir gandrīz par konstantu vērtību mazāks kā kritisko ķēžu garumu. Visi aprēķini veikti ar paša veidotām datorprogrammām.",0
11,Gradientu pastiprināšanas algoritmu salīdzinājums un mainīgo būtiskuma analīze,"Šajā darbā tiek izpētīti un salīdzināti trīs no jaunākiem un plaši izmantotiem gradienta pastiprināšanas algoritmiem - XGBoost, LightGBM un CatBoost. Šie algoritmi tiek salīdzināti pēc to ātrdarbības, kā arī tendences uz pārpielāgošānos treniņa datiem. Tiek analizēta arī šo algoritmu spēja izmantot modelēšanā kategoriskus mainīgos. Papildus tiek izpētīti algoritmu hiperparametri un to ietekme uz algoritma pārpielāgošanos un modeļa precizitātes rādītājiem. Balstoties uz rezultātiem, tiek sniegti ieteikumi par hiperparametru skaņošanu. Otrajā eksperimenta daļā tiek izpētīta uz spēļu teorijas Šaplī vērtību balstītā metode mainīgo būtiskuma noteikšanai. Iegūtiem rādītājiem ar būtstrapa metodes palīdzību tiek noteikti ticamības intervāli.",0
12,Eiropija jonu fotoluminiscence sudraba nanodaļiņas saturošā oksifluorīdu stikla keramikā,"Eiropija jonu un sudraba nanodaļiņu pētniecība oksifluorīda stikla keramikā ir aktuāla mūsdienu zinātnes joma. Pēdējos gados tiek atklāti jauni veidi, kā var uzlabot luminiscences īpašības vai materiālu struktūras, lai tās varētu pielietot sadzīves elektronikā vai optiskajās ierīcēs. Kā perspektīvu sarkanās gaismas luminoforu varētu lietot ar eiropija joniem aktivētu stikla keramiku. Sudraba  nanodaļiņām piemīt īpašība pastiprināt vai samazināt stikla keramikas un retzemju jonu luminiscences intensitāti. Literatūras aprastā tiek apskatīta retzemju jonu, stikla keramikas un sudraba nanodaļiņu luminiscence un tās pamatprincipi, kā arī struktūras un kristalītu veidošanās stiklā un stikla keramikā. Arī tiek apskatīti piemēri, kā veidojas un mainās izmēri sudraba nanodaļiņām oksifluorīdu stikla keramikā.  Praktiskajā daļā tiek izgatavoti dažādi stiklu un stikla keramikas paraugi ar Eu3+ un Ag+ joniem. Ir novērotas trīsvērtīgā eiropija emisijas pārejas. Ir nomērīti  luminiscences spektri, ierosinot tos ar 275 nm 350 nm un 320 nm viļņa garuma. Atsevišķiem paraugiem tika veiktas absorbcijas, XRD un EPR mērījumi. Tika secināts, ka sudraba nanodaļiņas ir izveidojušās un tās spēcīgi absorbē ierosinošo starojumu 350 nm – 450 nm diapazonā.",0
13,Ar gradientu saistītās minimizācijas metodes,"Bakalaura darbs veltīts vairākargumentu funkciju optimizācijas metodēm, kuras sauc par gradienta metodēm. Darbā apskatītas četras metodes: gradienta metode, gradienta projekcijas metode, nosacītā gradienta metode un stohastiskā gradienta metode. Visām metodēm pievienoti piemēri, kas ilustrē metodes darbību. Metodiska rakstura darbs.",0
14,"PEDOT saturošu nanošķiedru iegūšana, izmantojot elektrovērpšanas metodi, un to elektrisko īpašību raksturošana","Šajā darbā ir veikti pētījumi ar PEDOT:PSS polimēra nanodiegiem un plānajām kārtiņām. Nanodiegi tika iegūti izmantojot elektrovērpšanas metodi. Tika pētītas iegūto paraugu īpašības – elektriskā vadītspēja un Zēbeka koeficients, kā arī nanodiegu dimensionālie lielumi.   Šī pētījuma mērķis ir iegūt nanodiegus ar pēc iespējas augstāku elektrisko vadītspēju. Tas tiek panākts palielinot PEDOT:PSS polimēra koncentrāciju šķīdumos, pārbaudot arī šķīdumu, kurā nav pievienots PEDOT:PSS polimērs. Ir izmērītas īpatnējās elektriskās vadītspējas un Zēbeka koeficienti nanodiegu un plāno kārtiņu paraugiem. Iegūtās vadītspējas  un Zēbeka koeficienti ir salīdzināti  savā starpā, lai saprastu elektrovērpšanas procesa ietekmi uz paraugu īpašībām.",0
15,Divu izlašu salīdzināšana izdzīvošanas datu analīzē,"Darbā apskatītas vairākas iespējamās divu izlašu problēmas izdzīvošanas datu analīzē, kā arī šīm problēmām pielāgoti hipotēžu pārbaudes testi. Izdzīvošanas datu īpatnība ir cenzēšana, kas jāņem vērā, izvēloties statistiskās metodes. Klasiska izdzīvošanas analīzes problēma ir divu izlašu sadlījumu funkciju salīdzināšana, kura tiek veikta ar Mantela testu, savukārt mediānu salīdzināšanai var izmantot testu gan par divu mediānu starpību, gan attiecību. Minētajiem testiem veiktas simulācijas teorētiskā robežsadalījuma aproksimācijai, empīriskā nozīmības līmeņa noteikšanai un ticamības intervālu pārklājumu precizitātei, kā arī aprakstīts to pielietojums praktiskiem izdzīvošanas datiem. Darbā aplūkota arī divu izlašu empīriskās ticamības funkcijas metodes pielāgošana cenzētiem datiem, kā rezultātā to var pielietot jebkuram interesējošam parametram, kuru var izteikt kā funkcionāli no izdzīvošanas funkcijas. Sniegti vairāki iespējamie metodes pielietojumi, piemēram, izdzīvošanas varbūtību, p-to kvantiļu, vidējo izdzīvošanas un vidējo atlikušo dzīves ilgumu salīdzināšana. Veiktas robežsadalījumu simulācijas empīriskās ticamības funkcijas metodei un iegūtas empīriskās 95% kritiskās vērtības vairākiem cenzēšanas proporciju un izlašu apjomu scenārijiem trijiem no piedāvātajiem pielietojumiem. Sniegts empīriskās ticamības funkcijas metodes pielietojums praktiskiem datiem.",0
16,Viedās polimēru struktūras mikrokapsulētās pildvielas stabilitāte ultravioletā starojuma ietekmē,"Polimēriem ir iespējams pievienot mikrokapsulas ar aktīvu pildvielu, piemēram termohromisko vai fotohromisko, iegūstot viedo materiālu ar sensorām funkcijām. Šādu mikrokapsulu pildvielu sastāvā ir krāsvielas, kas degradējas, jeb zaudē krāsas piesātinājumu ultravioletā (UV) starojuma ietekmē, jo starojuma enerģija destruktīvi ietekmē krāsvielu molekulu saites. Tātad līdz ar viedas funkcijas paradīšanas materiālam, to lietojuma iespējas paliek atkarīgas no UV starojuma klātbūtnes. Darba mērķis ir izvērtēt termohromisko un fotohromisko mikrokapsulu pildvielu krāsu degradēšanos ultravioletā starojuma ietekmē. Darba gaitā bija izgatavoti polimēra paraugi, kas bija pildīti ar termohromisko un fotohromisko vielu saturošām mikrokapsulām. Šie paraugi bija pakļauti UV apstarošanai, izmantojot Hg UV lampu un bija noteikts kritiskais apstarošanas laiks, pēc kura mikrokapsulas vairs nepilda savās funkcijas, proti, nenotiek krāsu izmaiņa. Darbā izmantotas UV lampas starojuma enerģija bija salīdzinātā ar saules starojuma enerģiju, kas ļauj prognozēt mikrokapsulu stabilitāti zem dabīga UV apstarojuma. Apstiprinot neapšaubāmas krāsas izmaiņas starojuma rezultātā, mikrokapsulu paraugi tika pārklāti ar polimēra virskārtu un apstaroti zem Hg UV lampas. Rezultāta bija noteikts ka darbā izmantotais polimēra virsslānis ļāva pagarināt mikrokapsulu izmantošanas laiku zem UV starojuma.",0
17,Vienargumenta funkciju ekstrēmu atrašanas skaitliskās metodes,"Šajā darbā ir apskatītas vairākas vienargumenta funkciju optimizācijas skaitliskās metodes, lai noskaidrotu, kura metode dod vislabākos rezultātus. Šajā darbā tiks apskatītas tādas metodes kā visaptverošā meklēšanas metode, neierobežotā meklēšanas metode, dihotomijas metode, Fibonači metode, zelta griezuma metode, kā arī salīdzinoši jaunas metodes - “platīna” griezuma metode un meklēšanas algoritms, kas veidots ar haotisku funkciju palīdzību. Šis ir metodiska rakstura darbs.",0
18,Balansētas imputācijas metodes analīze,"Bakalaura darba tēma ir “Balansētas imputācijas metodes analīze”. Nerespondence ir un vienmēr būs aktuāla problēma, ar kuru var sastapties praktiski jebkurā apsekojumā. Darbā tiek apskatīta balansētas imputācijas metode, kas ir salīdzinoši jauna imputācijas metode, kā arī tiks apskatītas klasiskās imputācijas metodes. Imputācijas palīdz mazināt nerespondences radīto novirzi un pietuvināt rezultātus “patiesajam” rezultātam. Tiek apskatīts gan teorētiskais pamatojums, gan veikts praktiskais uzdevums, lai pārliecinātos par imputāciju izmantošanas efektivitāti izlases apsekojumos ar nerespondenci. Kā arī tiks pārbaudīta balansētas imputācijas metodes efektivitāte un salīdzināts, vai rezultāti, kas iegūti pēc šīs metodes ir labāki par citām imputācijas metodēm.",0
19,Džekknaifa metodes pielietojums Kaplāna-Meiera integrālim,"Cenzētu izdzīvošanas datu vidējā izdzīvošanas ilguma novērtēšanai literatūrā atrodamas vairākas metodes. Darbā aplūkota Džekknaifa metode Kaplāna-Meiera integrālim, Kaplāna-Meiera novērtētājs izdzīvošanas datiem, B.Efrona pieeja vidējā izdzīvošanas ilguma noteikšanai cenzētiem datiem, kā arī apskatīta datorprogrammas RStudio pieejamā pakotne jackknifeKME. Apskatīti dažādu novērtētāju rezultāti vidējam izdzīvošanas ilgumam simulētiem datiem un reālu datu piemēriem.",0
20,"Akciju cenu prognozēšana, izmantojot Relatīvo Spēka Indeksu un LSTM neironu tīklus","Neironu tīkli akciju tirgus prognozēšanā sāk spēlēt arvien lielāku lomu. Darbā tiks skatīta relatīvā spēka indeksa (RSI) ietekme akciju cenu prognozēšanā, izmantojot garas īslaicīgās atmiņas (LSTM) neironu tīklus. Mērķis ir noskaidrot, vai RSI, LSTM neironu tīklu ievadē, spēj uzlabot nākotnes akciju cenas prognozi.",0
21,Lākturu iededzēja grupa,"Darbs ir veltīts Lākturu iededzēja grupas definēšanai, tās īpašību aprakstīšanai un pie-lietojumiem. Darbā tiek aplūkoti dažādi Lākturu iededzēja grupas definēšanas veidi – iz-mantojot shematisko attēlojumu, klasisko reprezentāciju ar vienkāršiem kopu teorijas ele-mentiem, izmantojot bezgalīgās summas reprezentāciju un definēšanu ar matricām. Darbā tiek izskatītas visu definēto reprezentāciju veidu savstarpējā izomorfiskā saistība. Lielā dar-ba daļa tiek veltīta grupu teorijas elementiem un to, kādā veidā tie tiek pielietoti Lākturu iededzēja grupā. Tiek apskatīta teorija vārda garuma aprēķināšanai, kas tiek apstiprināta ar piemēriem, kā arī ir definēti un raksturoti daži pielietojumi Lākturu iededzēja grupai.",0
22,Iedzimtu krāsu redzes deficītu izvērtēšana ar Farnsworth D15 testu,"Bakalaura darbs ir uzrakstīts latviešu valodā uz 35 lapām. Tas satur 22 attēlus, 2 tabulas un 32 literatūras avotu atsauces. Darba mērķis ir novērtēt kā L un M fotoreceptoru absorbcijas maksimumu pozīciju vērtības ietekmē krāsu kauliņu sakārtošanas secību C, S un leņķa vērtības krāsu redzes deficītu gadījumos, izmantojot Farnsworth D15 testa matemātisko krāsu uztveres modeli. Darba ietvaros modelētas krāsu kauliņu sakārtošanas secības sniedza iespēju noskaidrot kā D15 testa kauliņi ierosina tīklenes fotoreceptorus cilvēkiem ar krāsu redzes deficītu. Modeļa datu analīzei tika izmantota Vingrys & King-Smith metode. Izmantojot iegūtos datus tika noteiktas vidējas vērtības deitan un protan grupai, kas tiek salīdzinātas ar literatūras avotos esošo informāciju.",0
23,Fona ietekme uz Farnsworth D15 testa rezultātiem,"Darbs ir uzrakstīts latviešu valodā uz 31 lapaspuses. Tas satur 20 attēlus, 1 tabulu, 47 atsauces uz literatūras avotiem. Darba mērķis: novērtēt fona ietekmi uz D15 testa rezultātiem cilvēkiem ar krāsu redzes deficītiem, pielietojot modeli, kas balstās uz krāsu kanālu ierosinājuma līmeņa aprēķiniem, kas atkarīgi no modelētajiem krāsu kanālu signāliem. Pētījumā tika izmantots matemātiskais krāsu uztveres modelis. Tas nodrošināja iespēju modelēt deitan krāsu redzes deficīta iespējamās kauliņu salikšanas secības un iegūstamos rezultātus Rezultātā tika secināts, ka ar matemātisko krāsu uztveres modeli ir iespējams noteikt, kā fons ietekmē Farnsworth D15 testa krāsu kauliņu sakārtošanas secību, rezultātus un ar kādu fonu ir iegūstami precīzākie rezultāti deitan krāsu deficītam. Pētījumā tika izmantots ahromātisks fons, zili-zaļš un sarkans fons, kas savā starpā atšķiras ar L un M vālīšu aktivitātes ierosināšanu. Savukārt, ar dzeltenu un zilu fonu, tika vairāk aktivizētas S vālītes. Atslēgas vārdi: krāsu redzes deficīti, krāsu sakārtošanas testi, krāsu redze, Farnsworth D15 tests, matemātiskais krāsu uztveres modelis",0
24,Vecāku informētība par bērnu miopijas riska faktoriem,"Bakalaura darbs ir uzrakstīts latviešu valodā uz 32 lapām. Tas satur 16 attēlus, 5 tabulas, 1 pielikumu, 34 atsauces uz literatūras avotiem.  Darba mērķis bija noskaidrot vecāku informētību par miopijas veidošanās riskiem skolas vecuma bērniem. Pētījumā piedalījās 100 dalībnieki vecumā no 30 līdz 51 gadam, kas aizpildīja aptaujas anketas, kurās norādīja datus par savu un bērna ametropijas veidu un tās optisko stiprumu, izvēlēto korekcijas veidu, par pēdējo bērna redzes pārbaudes vizīti. Kā arī norādīja faktorus, kas ietekmē miopijas progresēšanu un redzes speciālistu, kurš varētu mazināt miopijas progresēšanu. Tika noskaidrots, ka vecāki ir nepilnīgi informēti par miopijas veidošanās faktoriem bērniem. Miopijas progresēšanu ietekmē iedzimtības faktors.",0
25,Video atskaņošanas ātruma ietekme uz dobās maskas uztveri,"Maģistra darbs izstrādāts latviešu valodā uz 49 lapaspusēm. Tas satur 15 attēlus, 4 tabulas un 113 atsauces uz literatūras avotiem. Darba mērķis: Noskaidrot, kā mainās dobās sejas uztvere, mainoties maskas atskaņošanas ātrumam. Eksperimentālajā daļā tika veikts psihofizikālais pētījums, vērtējot reakcijas laiku dobās maskas ilūzijā pie 0,8; 0,9; 1; 2; 3; 4; 5; 6; 7; 8; 9; 10 video atskaņošanas ātruma paātrinājumiem, kā arī tika novērtēts motorais reakcijas laiks atkarībā no vecuma. Reakcijas laiks pasliktinās, pieaugot video atskaņošanas ātrumam, kā arī tiek novērtēts, ka, sākot ar 5 paātrinājuma reizēm notiek redzes uztveres aizture, salīdzinot ar lēnākiem ātrumiem. Motorais reakcijas laiks tieši atkarīgs no vecuma.",0
26,Virtuālās realitātes adaptera ar elektriski vadāmām šķidrā kristāla lēcām izmantošana akomodācijas funkcijām,"Maģistra darbs ir uzrakstīts latviešu valodā uz 45 lapaspusēm. Tas satur 26 attēlus, divas tabulas, četrus pielikumus un 38 atsauces uz literatūras avotiem.  Darba mērķis ir izstrādāt akomodācijas funkciju treniņu iekārtu, kas tiek darbināta ar elektriski vadāmām šķidro kristālu lēcām. Metode: elektriski vadāmās šķidro kristālu lēcas tiek iestrādātas virtuālās realitātes adapterī un darbinātas ar speciāli izstrādātu kontrolieri, kas izstrādāts uz Arduino programmatūras bāzes. Subjekti: eksperimentā piedalījās divas dalībnieces 26 un 31 gadus jaunas. Secinājumi: izveidotā iekārta faktiski ir izmantojama akomodācijas funkciju uzlabošanas/trenēšanas nolūkiem, lai gan ir nepieciešami vairāki būtiski uzlabojumi, kā arī plašāki izmeklējumi ar skaitliski lielāku dalībnieku skaitu. Atslēgas vārdi: akomodācijas vieglums, elektriski vadāmas šķidrā kristāla lēcas, Arduino",0
27,Intensīvi pulsējošas gaismas un sildošo masku terapijas sausās acs sindroma ārstēšanai,"Maģistra darbs uzrakstīts latviešu valodā uz 56 lapaspusēm. Tas satur 22 attēlus, 6 tabulas, 3 pielikumus, 81 atsauces uz literatūras avotiem. Darba mērķis bija novērtēt intensīvi pulsējošas gaismas un sildošo masku terapijas efektivitāti uz sausās acs sindroma ārstēšanu. Pētījumā piedalījās 12 dalībnieki ar sausās acs sindromu. Pētījumā tika pierādīts, ka pēc divām IPL procedūrām uzlabojās NIBUT (21 %), lipīdu slāņa biezums (68 %), samazinājās meiboma dziedzeru iztrūkums (31 %), radzenes krāsošanas pakāpe (85 %) un OSDI (34%).  Silto masku terapijā tiek novēroti uzlabojumi lipīdu slāņa biezuma rādītājos (56 %), meiboma dziedzeru iztrūkuma rādītājos (49 %), radzenes krāsošanas pakāpe (100%) un OSDI (21 %). Abās terapijas var pielietot sausās acs sindroma ārstēšanā. Netika atrasta būtiska atšķirība starp terapijām.",0
28,Smadzeņu aktivitāte un volumetriskais ekrāns,"Maģistra darbs uzrakstīts angļu valodā uz 32 lappusēm. Tas satur 15 attēlus un ir atsauces uz 37 literatūras avotiem. Strauji attīstoties trīsdimensiju (3D) vizualizācijas tehnoloģijai ir nepieciešams precīzi novērtēt cilvēka spēju pielāgoties tai. Šādos pētījumos plaši tiek izmantots EEG. Pētījuma mērķis bija izpētīt smadzeņu aktivitātes īslaicīgās izmaiņas, skatoties uz volumetriskiem attēliem un salīdzinot ar anaglifa 3D attēlu aplūkošanu. Uzdevums bija noteikt tuvāk esošo apli starp četriem projicētiem apļiem. Smadzeņu aktivitātes signālu reģistrēšanai tika izmantots EEG. Izsaukto potenciālu P300 komponentē darba slodzes ietekmē netika novērotas būtiskas izmaiņas. Būtiskas izmaiņas tika konstatētas tikai alfa viļņos Pz un P4 apgabalos. Salīdzinot ar stereoskopisko anaglifa 3D ekrānu, izsauktie potenciāli bija lielāki analifa metodē. Tika novērota arī beta un gamma viļņu pieaugums anaglifa 3D attālu aplūkošanā.",0
29,Uztura un fizikālo procedūru ietekme uz asaru kvantitāti un kvalitāti,"Maģistra darbs uzrakstīts latviešu valodā, datorsalikumā uz 56 lapaspusēm. Tas satur 30 attēlus, 3 tabulas, 2 pielikumus, 63 atsauces uz literatūras avotiem. Darba mērķis: Novērtēt Omega 3 kapsulu lietošanu, pietiekoša ūdens dzeršanas un komprešu lietošanu uz acs asaru plēves veselību. Metode: Pētījumā piedalījās trīsdesmit dalībnieki. Pētījums tika realizēts piecos posmos. Pirmajā posmā tiek izmantotas McMonnies un OSDI sausās acs izvērtēšanas anketas. Otrajā posmā pacienti tiek sadalīti trīs grupās un tiek veikta acs asaru plēves izvērtēšana. Asaru plēves kvalitātes novērtēšanas testi ir interferences ainas pakāpes novērtēšana un TBUT. Asaru plēves kvantitātes novērtēšanas testi ir asaru meniska augstuma novērtēšana un Širmera tests. Trešajā eksperimenta posmā pacients pilda izvēlētās terapijas kursa instrukcijas. Pētījuma terapijas veidi ir komprešu un plakstu masāžas terapija, ūdens dzeršanas terapija, Omega 3 uztura bagātinātāja terapija. Ceturtajā pētījuma posmā pacients atkārtoti ierodas uz acs asaru plēves mērījumu. Piektajā pētījuma posmā tiek analizēti rezultāti. Rezultāti: Komprešu un plakstu masāžas terapija samazina acs saistību ar sausās acs slimību. Komprešu un plakstu masāžas terapija parāda statistiski nozīmīgus uzlabojumus acs asaru plēves kvalitātes testos. Ūdens dzeršanas terapija statistiski nozīmīgi uzlabo acs asaru plēvi gan kvalitatīvi, gan kvantitatīvi. Omega 3 uztura bagātinātāju terapijai nav statistiski nozīmīga uzlabojuma asaru kvalitātē.  Atslēgas vārdi: OSDI, asaru meniska augstums, interferences aina, TBUT, Širmera tests, acu kompreses, Omega 3 uztura bagātinātājs, ūdens dzeršanas terapija.",0
30,Kritiskā fūzijas frekvence un tīklenes apgaismojums,"Maģistra darbs ir uzrakstīts latviešu valodā uz 40 lapaspusēm. Tas satur 27 attēlus, 4 tabulas un ietver atsauces uz 38 literatūras avotiem.  Mērķis: noskaidrot tīklenes apgaismojuma izmaiņas ietekmi uz kritiskās flikera frekvences slieksni. Metode: tiek noteikts dalībnieku kritiskās fūzijas frekvences slieksnis ar frekvences samazināšanas metodi. Tīklenes apgaismojuma maiņai tiek izmantoti oklūderi ar trīs dažāda izmēra atvērumiem. Rezultāti: palielinoties oklūdera diametram, tiek iegūts slieksnis pie augstākām frekvencēm.",0
31,Diabētiskās retinopātijas skrīnings optometrista praksē,"Maģistra darbs uzrakstīts latviešu valodā uz 46 lapām, satur 21 attēlu, 12 tabulas, 2 pielikumus un 105 atsauces uz literatūras avotiem. Darba mērķis: novērtēt optometristu un automātiskās skrīninga programmatūras prasmes atpazīt diabētiskās retinopātijas pazīmes. Pētījuma dalībnieki: pētījumā piedalījās 2 oftalmologi, 14 optometristi un automatizētā skrīninga programmatūra AI Avenue. Metode: 196 tīklenes attēliem tika veikts skrīninga tests atbilstoši starptautiskās diabētiskās retinopātijas klasifikācijai. Rezultāti:  Rekomendēto testa standartu – jutība un specifiskums ≥ 80% sasniedza oftalmologs un 2 optometristi. AI Avenue sasniedza vienīgi rekomendēto testa specifiskumu.  Secinājumi: AI Avenue ļoti labi atpazīst gadījumus, kad nav saslimšana, savukārt optometristiem ir tendence kļūdaini pozitīvi diagnosticēt slimību.  Atslēgas vārdi: cukura diabēts, diabētiskā retinopātija, diabētiskā makulas tūska, automatizēta skrīninga programmatūra.",0
32,Progresīvo briļļu lēcu lietotāju pierašanas nosacījumi,"Maģistra darbs ir uzrakstīts latviešu valodā uz 43 lapaspusēm, satur 7 tabulas, 4 attēlus, 1 pielikumu un 38 atsauces uz literatūras avotiem. Darba mērķis ir izvērtēt dalībnieku pierašanu pie progresīvajām briļļu lēcām. Pētījumā piedalījās 6 dalībnieki. Visiem dalībniekiem tika novērtēts temperaments, ievākta anamnēze, noteikta subjektīvā un objektīvā korekcija, aditīvs, konverģence, stereoredze, forijas, fūzijas rezerves tuvumā un tālumā, verģences vieglums. Dalībniekiem tika izrakstītas viena dizaina lēcas, lai izslēgtu dažādo lēcu dizainu ietekmi uz pierašanu. 1 mēnesi pēc briļļu lietošanas 4 dalībnieki pie tām pierada, 2 dalībnieki – nepierada. Svarīgi nosacījumi, lai pierastu pie pirmreizējas progresīvās korekcijas, ir pastāvīga briļļu lietošana un briļļu atbilstība pacientu vēlmēm. Nenovēroja verģences un temperamenta ietekmi uz pierašanu pie progresīvajām brillēm.",0
33,"STRUKTŪRA UN ĶĪMISKAIS SASTĀVS CIETAJOS ŠĶĪDUMOS UZ Na0,5Bi0,5TiO3 BĀZES","Maģistra darbā ir pētīta cieto šķīdumu uz Na0.5Bi0.5TiO3 (NBT) bāzes kristāliskā struktūra, ķīmiskais sastāvs un mikrostruktūra. Eksperimentāli iegūtās NBT-PT cieto šķīdumu rentgenstaru difrakcijas ainas ir analizētas ar Ritvelda metodi. Iegūtie rezultāti liecina par R3c un Pnma kristālisko simetriju fāzu koeksistenci cietajos šķīdumos un apstiprina pieņēmumu, ka tāda pastāv arī tīrā NBT istabas temperatūrā. Pēc termiskās kodināšanas ar SEM novērotas trīs dažādas virsmu mikrostruktūras. Divas no tām ir saistītas ar normālu vielas sublimāciju, par trešo izvirzīts pieņēmums, ka, pieaugot temperatūrai, pār sublimāciju sāk dominēt strauja anormālu graudu augšana. Ķīmiskais sastāvs analizēts ar enerģijas dispersīvo rentgenspektroskopijas metodi. Divu veidu ieslēgumu rašanās cietajos šķīdumos uz NBT bāzes liecina par stehiometrisku NBT sastāva veidošanos neatkarīgi no koncentrāciju novirzēm izejvielās.",0
34,Difūzijas procesu parametru novērtēšanas metodes,"Maģistra darbā tika aplūkotas divas difūzijas procesu parametru novērtēšanas metodes maksimālās ticamības funkcijas metode un empīriskās ticamības funkcijas metode. Darbā ir aprakstīti difūzijas procesi, stohastiskie diferenciālvienādojumi, Ornšteina-Ulenbeka process, Vasičeka modelis, Koksa-Ingersolla-Rossa modelis. Darba mērķis ir novērtēt Vasičeka modeļa parametrus, izmantojot maksimālās ticamības funkcijas novērtējumu un empīriskās ticamības funkcijas novērtējumu un salīdzināt rezultātus. Vasičeka modelis tika pielietots reāliem datiem un aprēķināti modeļa parametri ar parametrisko un neparametrisko metodi.",0
35,Empīriskās ticamības metode divām izlasēm vāji atkarīgiem datiem,"Darbs ir veltīts Empīriskās ticamības (EL) metodei. Ir aplūkotas dažādas literatūrā atrodamās EL pieejas vāji atkarīgiem datiem vienas izlases gadījumā. Tā kā divu izlašu gadījums šajā kontekstā līdz šim nav pētīts, tiek formulēta divu izlašu blokveida empīriskās ticamības (BEL) metode, balstoties uz \textit{Kitamura} formulēto BEL metodi vienas izlases gadījumā. Tiek pierādīts klasiskais $\chi^2$ robežsadalījums un pētīts interesējošā parametra $\Delta$ asimptotiskais sadalījums. Tiek aplūkota gludinātā BEL metode divu izlašu kvantiļu starpībai, kas neiekļaujas vispārīgu novērtējošo vienādojumu formulējumā. Vēl tiek apskatīta Bārtleta korekciju iespējamība divām izlasēm vāji atkarīgiem datiem. Beigās tiek piedāvāti daži no iespējamiem šīs metodes lietojumiem.",0
36,"Kobaltu un dzelzi saturošu perovskītu materiālu aprēķini, izmantojot AOLK metodi ar hibrīdiem blīvuma funkcionāļiem","Degvielas šūnu tehnoloģijas ir daudzsološs videi draudzīgas alternatīvās enerģijas avots,taču šobrīd to galvenie ierobežojumi, kas liedz tās efektīvi izmantot, balstās augstajā darbatemperatūrā vai dārgmetālu izmantošanā. Darba temperatūras samazinājums ļautu būtis-ki samazināt izmaksas, kā arī palielinātu degvielas šūnu efektivitāti. To iespējams paveikt,izmantojot protonus vadošās keramiskās degvielas šūnas (PCFC), pretstatā pārējām cietvie-lu degvielas šūnām, kuras balstās uz oksīdu vadītspēju. Pretēji elektrolītu materiāliem [1],optimālos katodu materiālus vēl nepieciešams identificēt, meklējot cieto šķīdumu sastāvuar pietiekami augstu elektronu un protonu vadītspēju, kā arī izprast jonu vadītspēju ietek-mējošos faktorus. Nesen plašos eksperimentālos pētījumos [2] kā PCFC katoda materiālsoptimizēts (Ba,Sr,La)(Fe,Co,Zn,Y)O3–perovskīts.Šajā darbā tiek izstrādāta metodoloģija, lai detalizēti pētītu daudzkomponentu perovskītadivas atsevišķās komponentes LaCoO3un BaCoO3, kur Co jons pieņem formālās oksidācijaspakāpes starp 4+ un 3+. Ar programmas CRYSTAL17 palīdzību, izmantojot blīvuma fun-kcionāļa aprēķinus ar dažādiem hibrīdajiem funkcionāļiem, tiek analizētas tādas savienojumuīpašības kā saišu garumi un lokālās režģa deformācijas. Īpašs uzsvars likts uz magnētiska-jām īpašībām, kā arī elektronisko/zonu struktūru. Tāpat tiek analizēta formālās oksidēšanāspakāpes ietekme uz lokālo apkārtni ap Co joniem. Šāda analīze ir nepieciešama un kalpopar atskaites punktu sarežģītāku procesu izpētei, piemēram, skābekļa vakanču un protonuuzvedībai, kā arī to veidošanās un migrācijas enerģijām.",0
37,EIROPIJA JONU SADALĪJUMA UN ĪPAŠĪBU KVANTITATĪVĀ ANALĪZE STIKLA KERAMIKĀ,"Caurspīdīga stikla keramika ir kompozītmateriāls, kurā amorfā stikla fāzē atrodas izkliedēti nanokristāli. Tā kā caurspīdīgām stikla keramikām ir vairāki iespējamie pielietojumi fotonikā, svarīgi ir novērtēt aktivatoru jonu iebūvēšanos kristāliskajā fāzē nanokristālos, kā arī raksturot optiskās īpašības kvantitatīvi. Darba gaitā sintezēti stikla keramikas paraugi, kas satur CaF2  kristālisko fāzi, ar Eu3+ koncentrāciju 0.5, 1, 1.5, 2, 5 un 10 mol%. Paraugiem veikti rentgendifrakcijas mērījumi, no kuriem iespējams novērtēt aktivatoru jonu iebūvēšanās efektivitāti, izmantojot kristāliskā režģa konstantes izmaiņas atkarībā no Eu3+ koncentrācijas. Veicot luminiscences ierosmes spektru mērījumus spektrālajā apgabalā no 420 nm līdz 530 nm, tika novērotas Eu3+ raksturīgās luminiscences joslas. Noteikts, ka luminiscences intensitāte stikla keramikā pieaug, palielinot trīsvērtīgā eiropija jonu koncentrāciju. Selektīvās ierosmes spektroskopija ļauj noteikt, cik dažādās kristāliskajās pozīcijās stikla keramikā atrodas eiropija joni. Paraugiem ir veikts luminiscences kvantu efektivitātes novērtējums, un noteikta tā atkarība no stikla keramikas karsēšanas temperatūras, kā arī Eu3+ koncentrācijas.",0
38,Mēbiusa diferenču vienādojums,"Darbā aplūkots Mēbiusa diferenču vienādojums $$z_{n+1}=\frac{az_n+b}{cz_n+d}, \; a, b, c, d, z_n\in\mathbb{C},\; n=0,1,2,...,$$ kas tiek klasificēts četros dažādos veidos atkarībā no Mēbiusa attēlojuma matricas pēdas. Darbā ir aprakstīts loksodromisks, hiperbolisks, eliptisks, parabolisks Mēbiusa diferenču vienādojums un Rikati vienādojums. Katrs diferenču vienādojuma veids ir ilustrēts ar piemēru. Uzsākts pētījums ar Mēbiusa diferenču vienādojumam līdzīgu vienādojumu, kas ietver kvadrātisku mainīgo.",0
39,LYNESS DIFERENČU VIENĀDOJUMS,"Bakalaura darbā tiek apskatīts klasiskais Lyness diferenču vienādojums: x_(n+1)=(x_n+a)/x_(n-1) ,   n=0,1,… . Formulētas tās definīcijas un teorēmas no diferenču vienādojumu teorijas, kas nepieciešamas, lai analizētu minēto diferenču vienādojumu. Veikta klasiskā Lyness diferenču vienādojuma līdzsvara punkta analīze un apskatīti piemēri ar dažādām parametra a un sākuma vērtībām, konstatēts atrisinājuma periodiskums pie a=1 un a=0. Ieskicēta neatrisinātā problēma par atrisinājumu izturēšanos, ja parametrs a ir periodiska virkne.",0
40,"JAUNU 1D ZNO/PDA KODOLA-ČAULAS NANOSTRUKTŪRU IZVEIDE AR UZLABOTĀM UZBŪVES, ELEKTRONISKAJĀM, OPTISKAJĀM UN JUTĪBAS ĪPAŠĪBĀM","Darbā izveidoti un pētīti viendimensionāli (1D) cinka oksīda (ZnO) nanovadi, kas veido kodola-čaulas nanostruktūru ar polidopamīnu (PDA). ZnO iegūts hidrotermālās audzēšanas ceļā un apklāts ar PDA slāni, izmantojot ķīmiskās nogulsnēšanās metodi. Analizētas iegūtā materiāla optiskās, uzbūves un elektroniskās īpašības. Ar fotoluminiscenci un fotoelektroķīmisko metodi pētīta virsmas jutība un kinētiskā reakcija pret biomolekulu: vērša seruma albumīnu. Noteikts, ka ZnO ar PDA savienojas caur hidroksīda –OH grupām, PDA slāņa nogulsnēšanās rezultātā samazinās ZnO defektu koncentrācija. PDA slānis uzlabo strāvas plūsmu caur ZnO. Ultravioletā ierosme neietekmē šo strāvu. Nanostruktūrās novērots elektrohromiskais efekts.",0
41,Ekstrēmu uzdevumi par kastēm un to pakošanu,"Darbā ir aplūkoti divu tipu ekstrēmu uzdevumi saistībā ar kastēm: klasiskā tipa uzdevums par kastes tilpuma maksimizāciju, pastāvot zināmiem ierobežojumiem, un kombinatoriskās ģeometrijas uzdevums par kvadrātveida kastes maksimālo aizpildījumu jeb blīvāko pakojumu ar uzdota veida figūrām. Uzdevumu risināšanā un grafisku attēlu iegūšanā izmantotas gan iebūvētās funkcijas programmu paketē MATLAB R2015a, gan arī izstrādāts programmas kods, kas paredzēts tetramino N pakošanas problēmas risināšanai.",0
42,Konvekcijas - difūzijas - reakcijas vienādojuma lietojums siltuma un masas pārneses procesu modelēšanā,"Darbā tiek izveidots un izanalizēts viendimensijas matemātiskais modelis biogāzes degšanai par pamatu ņemot konvekcijas - difūzijas - reakcijas vienādojumu. Tiek atrasts izveidotā modeļa analītiskais atrisinājums, un izpētītas tā īpašības. Izmantojot atklāto un aizklāto Eilera metodi, tiek atrasti tuvinātie atrisinājumi. Izmantojot programmu MATLAB, tiek veiktas simulācijas pie dažādām parametru vērtībām.",0
43,"IZDZĪVOŠANAS ANALĪZES PARAMETRISKO MODEĻU PIELIETOJUMS, IZMANTOJOT BEIJESA STATISTIKU","Diplomdarbā tika apskatīti Beijesa statistikas un izdzīvošanas analīzes pamati, sīkāk apskatot izdzīvošanas analīzes parametrisko modeļu interpretāciju Beijesa statistikā. Praktiskajā daļa tika aprakstīts Hamiltona Monte Karlo algoritms un Stan programmatūra. Papildus tika izpētītas iespējas praktiski pielietot Beijesa statistikas metodes reāliem un simulētiem izdzīvošanas datiem.",0
44,Lēmaņa alternatīvas pielietojums izdzīvošanas analīzē,"Dažādu produktu ražošanas procesa kvalitātes vai dažādu slimību ārstēšanas metožu efektivitātes salīdzinājums praksē ir bieži sastopama problēma. Ar Lēmaņa alternatīvu modeli divu neatkarīgu izlašu gadījumā var pārbaudīt, vai jauns ražošanas process vai jauna medicīniska ārstniecības metode ir labāka par jau esošo. Bakaulaura darba mērķis ir iepazīties ar Lēmaņa alternatīvas pielietojumu izdzīvošanas analīzē. Darbā tiek apskatīts Lēmaņa alternatīvais modelis, izdzīvošanas analīze, Koksa proporcionālā riska modelis un tā izteikšana no Lēmaņa alternatīvas. Lai skatītu minēto problēmu, darbā tika veikta divu izlašu jaudas salīdzināšana ar dažādiem sadalījumiem un dažādiem testiem.",0
45,Markova modeļu pielietojums notikumu vēstures pētīšanai,"Notikumu vēstures pētīšana ir iespējama ar vairākām metodēm, bet šajā darbā vairāk tiks apskatīta Markova modeļu pielietošana, sākot ar pirmo šādu modeli Neimaņa-Fiksa modeli un turpinot ar šobrīd aktuālajiem- divu stāvokļu modeli, konkurējošo risku modeli, slimības-nāves modeli. Vēl bez modeļiem tiks sniegta arī statistikas modeļu specifikācija un vairāki pielietojuma piemēri.",0
46,DAUDZKĀRT ROBUSTI NOVĒRTĒTĀJI CĒLOŅSAKARĪBU STATISTIKAS ANALĪZĒ,"Mūsdienās aizvien noderīgāka kļūst informācija, ko var iegūt ar cēloņsakarību statistikas analīzi. Ir zināmas dažādas metodes, kas spēj novērtēt kādu iedarbības faktora ietekmi uz konkrētu iznākumu, taču lielākoties šos abus lielumus ietekmē vēl kāds vai vairāki mainīgie, kurus ne vienmēr uzreiz var noteikt un izmantot. Šajā darbā tiks apskatītas metodes, kas izmanto vairākus atsevišķus novērtētājus, ko apvienojot iegūst modeli, kurš būtu drošs pret nenoteiktajiem mainīgajiem. Lai šos novērtētājus varētu pielietot praksē, no sākuma jāveic dažādi pieņēmumi un jāsaprot gadījumi, kad viens mainīgais ietekmē gan iedarbības faktoru, gan iznākumu. Tiks pamatots, kāpēc apakšmodeļi palīdz nodrošināt apvienotā modeļa pareizu specifikāciju, un izveidots modelis, kas sevī ietver nevis divus bet trīs modeļus. Darba praktiskajā daļā tiks pielietotas aprakstītās metodes uz simulētiem datiem un apkopoti iegūtie rezultāti.",0
47,Elektromagnētiski ierosinātas šķidra metāla brīvās virsmas dinamikas skaitliska un eksperimentāla izpēte,"Šajā darbā tiek pētīta rotējošu pastāvīgo magnētu ierosināta šķidra gallija brīvās virsmas dinamika laboratorijas mēroga iekārtā. Tiek izstrādāti sajūgti elektromagnētiskā lauka un hidrodinamikas skaitliskie modeļi, kas tiek verificēti ar modeļeksperimentu palīdzību. Tiek apskatīta brīvās virsmas deformācija pie dažādiem sistēmas parametriem, piemēram, magnētu rotācijas frekvences un attāluma līdz šķidrajam metālam. Skaitliskie rezultāti kopumā labi sakrīt ar eksperimentiem un rāda, ka maksimālais virsmas deformācijas augstums ir proporcionāls magnētu rotācijas frekvencei. Pie lieliem magnētu rotācijas ātrumiem eksperimentos tiek novērotas ļoti intensīvas brīvās virsmas svārstības, kuru modelēšanai nepieciešami precīzi turbulences modeļi.",0
48,Lineārās kooperatīvas spēles ar nestriktām koalīcijām,"Bakalaura darbs ir veltīts lineārām kooperatīvām spēlēm ar nestriktām koalīcījām. Darbā tiek dots neliels ieskats klasiskājā kooperatīvo spēļu teorijā. Tiek apskatītas trīs lineāro kooperatīvu spēļu klases, pieņemot, ka spēlētāji var piedalīties koalicījā daļēji. Liela uzmanība ir pievērsta vinnesta sadales pamatprincipiem, Šeplī vektoram un kodolam. Tiek pamatota nepieciešamība uzstādīt papildus ierobežojumus nestriktās spēles kodolam un ieviest stabila kodola jēdzienu. Visi jēdzieni ir ilustrēti ar piemēriem.",0
49,Gaismas doižu (LED) medicīnisko pielietojumu izpēte,"Pētījums par ķermeņa fizisko reakciju, apstarojot pusi no cilvēka ķermeņa ar speciāli veidotu gultu, kura sastāv no liela daudzuma LED diodēm, kas emitē sarkano un tuvo infrasarkano spektru, tika veikts 32 brīvprātīgo grupā, kura sastāvēja gan no veseliem cilvēkiem, gan no cilvēkiem, kuriem ir hipertensija (paaugstināts asinsspiediens). Sesijas laikā tika mērīts cilvēka asinsspiediens, sirdsdarbības ātrums un arteriālo asiņu piesātinājums ar skābekli, kā arī pašas gultas temperatūra (gan pārklātai ar foliju, gan bez tās). Procedūru laikā, iepriekš uzsildot gultu līdz darba temperatūrai (~42 ºC), nevienam no grupas dalībniekiem netika konstatētas vērā ņemamas izmaiņas sirdsdarbībā, vai arteriālo asiņu piesātinājumā ar skābekli. Light stim LED-bed sesijā veselo brīvprātīgo grupā netika novērotas būtiskas izmaiņas asinsspiedienā, savukārt 2/3 no grupas dalībniekiem, ar hipertensiju, procedūrās asinsspiediens nedaudz samazinājās. Secināts, ka siltuma izdalīšanās no gultas varēja kalpot kā dominējošais faktors novērotajai ietekmei uz sirds un asinsvadu sistēmu.",0
50,"Rb atomu leņķiskā momenta šķērsorientācijas eksperimentāli pētījumi ārējā magnētiskajā laukā, ierosinot D1 līnijas supersīkstruktūras pārejas","Šajā darbā tiek pētīta rubīdija leņķiskā momenta izkārtošanas pāreja šķērsorientācijā, ko rada Rb D_1 līnijas supersīkstruktūras līmeņu mijiedarbība ar gaismu magnētiskajā laukā. Šis efekts tika konstatēts eksperimentāli, mērot divu atsevišķu, pretēji cirkulāri polarizētu lāzera inducētās fluorescences komponenšu signālu starpības. Tika iegūtas  šo signālu atkarības no lāzera frekvences un intensitātes. Iegūtie eksperimentālie dati tika salīdzināti ar teorētiskajiem, kas iegūti, izmantojot LU Lāzeru Centrā attīstītu teorētisko modeli. Papildus tam tika analizēti eksperimentālo signālu veidošanās un to formas cēloņi, kā arī to saistība ar supersīkstruktūras magnētisko apakšlīmeņu pāreju uzvedību ārējā magnētiskā lauka.",0
51,Masu apkalpošanas sistēmu tīklu optimizācija piegādes ķēžu plānošanā,"Šajā darbā masu apkalpošanas sistēmu tīkls tiek izmantots kā matemātiskais modelis piegādes ķēdes darbības analīzei. Tiek apskatīts veids kā izmantot masu apkalpošanas sistēmu tīklu gadījumā, kad tīklā ienākošo pieprasījumu plūsmu raksturo divi nepārtraukti gadījuma lielumi. Labākam kontekstam tiek aprakstīti masu apkalpošanas sistēmu un piegādes ķēžu teorētiskie pamati, kā arī raksturoti vaļēji un slēgti masu apkalpošanas sistēmu tīkli. Risinot teorētiskas piegādes ķēdes piemēru ar fiksētiem vidējiem apkalpošanas laikiem un maršrutēšanas varbūtībām, tiek meklēts piegādes ķēdes īsākais ceļš, jeb ceļš, pa kuru virzoties pieprasījumiem, vidējais laiks, ko pieprasījums pavada sistēmā ir vismazākais. Tiek veikta arī piegādes ķēdes ceļu sastrēgumu analīze.",0
52,Autovadītāju redzes kvalitātes novērtējums,"Darbs ir uzrakstīts latviešu valodā uz 40 lappusēm. Tajā ir ietverti 14 attēli, 2 tabulas un 31 literatūras avoti.  Darba mērķis ir izvērtēt autovadītāju redzes kvalitāti. Tika apkopoti Norvēģijas publikā ievākti autovadītāju redzes dati 100 dalībniekiem  vecumā no 16 līdz 94 gadiem, liekot uzsvaru uz redzes asuma un redzes lauka datiem.  Rezultātā tika noskaidrots, ka lielākajai daļai autovadītāju ir atbilstošs redzes asums un redzes lauks, izvērtējot tos pēc EK direktīvas noteiktajiem standartiem. Tika noskaidrots, ka būtu ieteicams pēc 65 gadu vecuma pārbaudīt visiem autovadītājiem redzes lauku, lai nodrošinātu pēc iespējas drošākus braukšanas apstākļus.",0
53,Neiropsiholoģisko datu statistiskā analīze,"Darbs ir veltīts neiropsiholoģisko datu – elektroencefalogrāfijas (EEG) signālu – izpētei. Darba mērķis ir izpētīt galvenās EEG signālu tendenču noteikšanas metodes indivīdam, kā arī salīdzināt EEG signālu jaudu vairākiem subjektiem. Tiek definēti EEG signāli, apskatītas metodes signālu jaudas un signālu kanālu novērošanai – Furjē transformācija, korelācija un koherence. Praktiskajā daļā ir apskatīts hipotēžu testu un regresijas analīzes pielietojums reālu datu modelim, lai atrastu būtiskākās EEG signālu jaudas atšķirības starp indivīdiem, signālu mērīšanas laiku un acu stāvokli.",0
54,Elektronu paramagnētiskās rezonanses spektru superhipersīkstruktūra ar hromu aktivētā lantāna oksihlorīdā,"Hroma piemaisījuma lokālā struktūta LaOCl materiālā vēl nav līdz šim raksturota. Darbā ir sintezēta ar hromu aktivētu oksihlorīdu paraugu sērija un pētīta hroma jonu iebūvēšanās, izmantojot elektronu paramagnētiskās rezonanses (EPR) spektroskopijas metodi. EPR spektriem veikta skaitliska modelēšana, nosakot sistēmas parametrus, programmā MATLAB ar EasySpin paplašinājumu. Darbā apspriesti iespējamie EPR spektru superhipersīkstruktūras cēloņi saistībā ar LaOCl kristālisko struktūru.",0
55,Režģa dinamikas aprēķini MgxZn1-xO cietajiem šķīdumiem,"Pētījuma gaitā apskatīti MgO, ZnO un MgxZn1-xO cietie šķīdumi, modelēta kristāliskā  režģa dinamika, izmantojot klasiskās molekulārās dinamikas aprēķinu metodi. Aprēķinos galvenokārt izmantota programma General Utility Lattice Program (GULP). Aprēķinos izmantots Bekinghema starpatomārās mijiedarbības potenciāls. Piemeklēti starpatomārās mijiedarbības potenciālu parametri un efektīvie jonu lādiņi, izmantojot no pirmajiem principiem (programmā CRYSTAL) aprēķinātās kristālrežģu svārstību frekvences. Iegūtie potenciāli lietoti, lai aprēķinātu MgO, ZnO un MgxZn1-xO cieto šķīdumu fononu dispersijas līknes un fononu stāvokļu blīvumu. Aprēķini veikti dažādām Mg un Zn atomu attiecībām.  Ir salīdzināti iegūtie MgO un ZnO aprēķinu rezultāti ar citu autoru publicētajiem eksperimentālajiem un aprēķinu rezultātiem. Darbā izmantotā klasisko MD aprēķinu metode pieļauj apskatīt liela izmēra režģus un ļoti dažādas piejaukumu koncentrācijas.",0
56,Hipotēžu pārbaude divu izlašu lokācijas-mēroga modelim,"Darbā aplūkots lokācijas-mēroga modelis un metodes tā noteikšanai. Galvenokārt tika aplūkoti lokācijas-mēroga testi, kā arī Kolmogorova-Smirnova tests, un to robežsadalījumu uzvedība situācijās, kad dati tika transformēti, zinot parametru nobīdi, kā arī izmantojot Mallova distances metodi. Lokācijas-mēroga modeļa apskatei tika pielietoti arī PP, QQ gafiki, un empīriskās ticamības funkcijas metode. Darba gaitā tika pētīta testu uzvedība, testējot gan simulētu, gan reālu datu piemērus.",0
57,Matemātiskās un statistiskās datu analīzes metodes cukura diabēta pētījumos,"Šajā darbā aprakstītas matemātiskās un statistiskās datu analīzes metodes, kas pielietotas cukura diabēta pētījumos. Tā kā cukura diabēts ir viena no izplatītākajām slimībām pasaulē, un tās slimnieku skaits ar katru gadu palielinās, ir nepieciešams izstrādāt tādus matemātiskos modeļus, kas prognozētu personas iespējamību saslimt, tādejādi spējot laicīgi veikt preventīvus pasākumus. Darbā apskatītās metodes tika implementētas brīvpiekļuves programmā R, un ar to palīdzību tika analizēti Latvijā ievākti dati, kā arī mašīnmācīšanās algoritmu izstrādē pasaulē populārā iebūvēto datu kopa PimaIndiansDatabase.",0
58,AR DIVVĒRTĪGA MANGĀNA JONIEM AKTIVĒTA MAGNIJA GERMANĀTA MATERIĀLA ILGSPĪDOŠĀ LUMINISCENCE,"Darba gaitā tika sintezēti 10 dažādi MgGeO3:Mn2+  paraugi ar atšķirīgām divvērtīga mangāna jonu koncentrācijām: 0 mol%, 0.1 mol%, 0.25mol%, 0.5 mol%, 0.75 mol%, 1 mol%, 1.5 mol%, 2 mol%, 5 mol% un 10 mol%.   Paraugiem novērojam luminiscence sarkanajā un infrasarkanajā spektra daļā, un tos iespējams ierosināt ar ultravioleto starojumu un rentgena starojumu. Ierosinot paraugus ar rentgena starojumu, detektējama pēcspīdēšana ilgāk par 10 stundām. Paraugiem mērīta rentgenstaru difrakcija, elektronu paramagnētiskā rezonanse, ierosmes spektri, luminiscences spektri, pēcspīdēšanas spektri, dzišanas kinētikas un  termostimulētā luminiscence. Balstoties uz iegūtajiem rezultātiem, tika spriests par MgGeO3:Mn2+ materiālā notiekošajiem luminiscences procesiem un Mn2+ jonu koncentrācijas ietekmi uz tiem.",0
59,Jaunu sintēzes stiklu veidojošu piraniliden atvasinājumu gaismas pastiprināšanas īpašību pētījumi,"Organiskie savienojumi tiek pētīti jau vairākas desmitgades un tiem ir atrasti pielietojumi gaismas emitējošās diodēs, saules šūnās, tranzistoros u.c. Neskatoties uz to, ka organiskie materiāli jau vairākas desmitgades ir izmantoti krāsvielu lāzeros, tomēr notiek intensīvi pētījumi šo materiālu izmantošanā cietvielu organiskajos lāzeros. Pasaulē ir veikti daudzi pētījumi, cenšoties atrast jaunus organiskos savienojumus ar labākām optiskajām īpašībām, lai radītu gaismas pastiprinātājus. Šajā darbā tika pētītas 12 jauni sintezētu organisko savienojumu optiskās īpašības ar mērķi atklāt savienojumus, kurus varētu izmantot lāzera aktīvajā vidē. Lai noskaidrotu vielu piemērotību tika veikti spontānās un stimulētās emisijas pētījumi. Organiskie savienojumi tika pagatavoti plānās kārtiņās, kas bija nepieciešams tālākiem vielas īpašību pētījumiem. Tām tika noteikti kārtiņu biezumi, absorbcijas spektri, fotoluminescences kvantu iznākumi un pastiprinātās spontānās emisijas īpašības.  Visi pētītie savienojumi emitē gaismu spektra sarkanajā diapazonā un visos paraugos bija iespējams novērot pastiprināto spontāno emisiju. Vienam no savienojumiem iegūtā pastiprinātās spontānās emisijas ierosināšanas enerģija ir salīdzināma ar pasaules labākiem rezultātiem.",0
60,Optisks čukstošās galerijas modu mikrorezonatora mitruma sensors,"Šajā bakalaura darbā tiek pētīti čukstošās galerijas modu (ČGM) mikrorezonatori un to pielietojums gaisa mitruma kontrolei un mērīšanai. ČGM rodas, kad gludas virsmas optiskajos dobumos notiek konstruktīva interference. Rezultātā rezonatorā paliek tikai noteikti viļņu garumi, kas atkarīgi no rezonatora izmēra un laušanas koeficienta. Līdz ar to, ja kāds no šiem parametriem gaisa mitruma izmaiņu dēļ mainās, rezonatoru var izmantot kā mitruma sensoru. Eksperimentam izvēlēts glicerīna piliens, kurā ČGM rezonanses ierosinātas ar skenējamu pusvadītāju lāzeru. Izveidota eksperimentāla iekārta, ar kuru var pētīt šāda veida mitruma sensoru. Rezultātā iegūta jutība vidēji 4,14 nm/% RH lāzera viļņa garuma izmaiņai ar izšķirtspēju 0,03–0,05 % RH.",0
61,Precīza biezuma poraina anodēta alumīnija oksīda kārtiņas optisko sensoru veidošanai,"Šajā darbā aplūkota metode poraina anodēta alumīnija oksīda (PAAO) optisko raksturlielumu pētīšanai un tā oksīda slāņa biezuma noteikšanai. Darbā pētītie paraugi iegūti anodēšanas procesā. Izpētes metode veidota no parauga atstarotās gaismas spektra uzņemšanas un tālākas analīzes, izmantojot vairākslāņu sistēmas matemātisko modeli. Modelis balstās uz gaismas elektromagnētiskā (EM) viļņa mijiedarbību ar parauga slāņu robežvirsmām un lauka izplatīšanos vidē. Ar modeli iegūst gaismas atstarošanās koeficienta atkarību no gaismas viļņa garuma un alumīnija oksīda slāņa biezumu. Rezultātus iegūst aproksimācijas ceļā, pielīdzinot aprēķinus eksperimenta datiem. Eksperimentālā daļa sastāv no optiskās sistēmas izveides un tās apvienošanu ar iepriekš veidotu anodēšanas iekārtu. Anodēšanas laikā iegūst no parauga atsarotās gaismas spektrus. Darba mērķis ir uzlabot metodi alumīnija oksīda slāņa iegūšanai ar vēlamu biezumu. Paraugi tālāk izmantoti refraktometrisko sensoru izveidei.",0
62,Krustotās un nekrustotās disparitātes stereoslieksnis dažādos vecumos,"Maģistra darbs uzrakstīts uz 75 lappusēm, satur 40 attēlus, 10 tabulas un darbā ir atsauces uz 100 literatūras avotiem. Maģistra darba mērķis bija novērtēt krustotās un nekrustotās disparitātes atšķirības dažāda vecuma cilvēkiem. Pētījuma dalībnieki tika iedalīti četrās vecuma grupās. Pētījumā piedalījās 61 dalībnieks (vecumā no 19 līdz 78 gadiem). Pētījuma dalībniekiem nebija acu slimības, redzes asums bija vismaz 0,0 vai labāks (LogMAR sistēmā). Stereoredzes noteikšanai tika izmantots digitālais izliedēto punktu globālā principa stereotests, kopā ar pakāpjveida psihofizikālo metodi. Pētījums parādīja, ka nekrustotās disparitātes stimulu sliekšņi vienmēr bija augstāki, salīdzinot ar krustoto disparitāti (t-testu vidējais salīdzinājums), kā arī katrai vecuma grupai tas bija atšķirīgs. Statistiskajā analīzē tika noteikts, ka krustotās disparitātes lielums nav atšķirīgs dažādām vecuma grupām, izņemot visvecāko grupu, kurā ir vērojama stereoslikšņa samazināšanās attiecībā uz nekrustotās disparitātes slieksni. Netika atrastas atšķirības dziļuma uztveres noteikšanas laikā starp krustoto un nekrustoto disparitāti.",0
63,Optometrisko treniņu efektivitāte bērniem ar mācīšanās grūtībām,"Maģistra darbs ir uzrakstīts angļu valodā uz 58 lappusēm. Darbā ir 19 attēls, 13 tabulas un 54 atsauces uz zinātnisko literatūru.   Mācīšanās grūtības (LD) ir bieži sastopama problēma skolēniem Eiropas izglītības sistēmā. Vēl joprojām  ir maza izpratne par LD un to cēloņsakarībām. Šī pētījuma mērķis ir izveidot pārskatu par problēmu, pamatā koncentrējoties uz attīstības disleksiju (DD), un izpētīt redzes treniņu iespējas, kuras  var sniegt optometrists komandā ar citiem profesionāļiem. Rezultātā tika analizēti optometrista pielietoto treniņa metožu rezultāti 26 skolas vecuma bērniem ar disleksiju (15 vīrieši un 11 sievietes). Visiem redzes treniņu veikušajiem pacientiem uzlabojās viņu sniegums, tomēr tikai daži sasniedza atbilstošās vecuma grupas standarta kritērijus. Šie novērojumi iegūti visās izmantotajās testēšanas metodēs. Lielais laika intervāls starp redzes treniņu beigām un sekojošo novērtējumu neļauj apgalvot, ka sasniegtie rezultāti ir optometrista pielietoto treniņa metožu radīti.",0
64,Cikloplēģijas ietekme uz objektīvās acs refrakcijas mērījumu dažāda vecuma dalībniekiem,"Darbs ir uzrakstīts latviešu valodā uz 45 lappusēm. Tas satur 28 attēlus, 9 tabulas, 4 pielikumus un 87 atsauces uz literatūras avotiem. Darba mērķis: salīdzināt objektīvās acs refrakcijas mērījumus pirms un pēc cikloplēģijas dažādās vecuma un refraktīvā defekta grupās. Dalībnieki: pētījumā piedalījās 472 dalībnieki vecumā no 3 līdz 28 (vidējais vecums 9,1 ± 4,6 gadi), no kuriem 55% meitenes un 45% puiši. Metode: No pacienta kartēm tika analizēta informācija par acs refrakcijas objektīvo mērījumu. Rezultāti un secinājumi: Pēc cikloplēģijas iegūtais sfēriskais ekvivalents jaunākiem bērniem ir hipermetropiskāks. Dalībniekiem ar hipermetropiju ir lielākas sfēriskā ekvivalenta izmaiņas pēc cikloplēģijas, salīdzinot ar emetropijas un miopijas grupu.",0
65,Tuvuma redzes funkciju analīze Latvijas skolēniem,"Maģistra darbs ir uzrakstīts latviešu valodā uz 41 lapām. Tas satur 18 attēlus, 3 tabulas un 58 atsauces uz literatūras avotiem.  Darba mērķis: Izanalizēt vecuma, dzimuma, sūdzību, refrakcijas veida un heteroforijas veida ietekmi uz akomodācijas amplitūdu, relatīvās akomodācijas rezervēm, akomodācijas atpalikšanu un konverģences tuvuma punktu. Dalībnieki: Pētījumā piedalījās 1598 skolēni vecumā 6 – 19 gadiem ,734 (45,93 %) zēni  un 864 (54,07 %) meitenes. No tālāka pētījuma tika izslēgti 266 skolēnu dati, kuriem bija nepilnīgi veikta pamatdatu ieguve vai dati neatbilda kādam no datu analīzei nepieciešamajiem  kritērijiem. Līdz ar to datu analīze tika veikta 1332 skolēniem, 724 meitenes (54,36 %) un 608 zēni (45,64 %). Rezultāti: AA vērtības vecuma grupā 6 – 10 (15,30 ± 5,00 D), 11 – 15 gadi (14,06 ± 3,95 D), 16 – 19 (14,39 ± 3,95 D); PAR vērtības vecuma grupā 6 – 10 gadi (-3,68 ± 1,68 D), 11 – 15 gadi (-3,93 ± 1,62 D). NAR augstākās bija miopijas grupā (2,42 ± 0,40 D), zemākās hipermetropijas grupā (2,12 ± 0,47 D), augstākās PAR vērtības bija emetropijas grupā ( - 4,26 ± 1,50 D), zemākās miopijas grupa  (-2,45 ± 1,36 D), PAR vērtības eksoforijas grupā (-3,95 ± 1,68 D) ezoforijas grupā (- 3,63 ± 1,69 D). Sūdzības bija saistītas ar attālinātāku KTP un zemākām PAR.  Secinājumi: AA samazinās ar vecumu; refrakcijas veids ietekmē NAR un PAR, heteroforija ietekmē PAR, sūdzības ietekmē KTP un PAR. Akomodācijas atpalikšanu neietekmē neviens no faktoriem; netika novērota dzimuma ietekme uz pētītajām tuvuma funkcijām",0
66,Vecuma ietekme uz Farnsworth D15 testa rezultātiem,"Bakalaura darbs ir uzrakstīts latviešu valodā uz 28 lapām. Tajā ir 24 attēli, 4 tabulas, 27 literatūras avoti. Darba mērķis: noskaidrot, vai izmantojot matemātisko modeli var paredzēt krāsu kauliņu sakārtošanas secības dažādu vecumu grupu pārstāvjiem bez krāsu redzes deficītiem. Metode: darbojoties ar matemātisko modeli, tika mainīts cilvēka vecums un noteikts krāsu kauliņu sakārtošanas secība Farnsworth D-15 testam. Rezultāti: matemātiskais modelis piefiksēja pirmas izmaiņas krāsu kauliņu sakārtošanas  secībā 110 gadus vecam cilvēkam un konfūzijas lēņķis Vingrys & KingSmith metodē, kas ir vienāds ar -48,31°, norāda uz tritānam līdzīgo deficītu. Secinājumi: izmantojot matemātisko modeli var paredzēt krāsu kauliņu sakārtošanas secības dažādu vecumu grupu pārstāvjiem bez krāsu redzes deficītiem, tomēr tā rezultāti nav precīzi. Atslēgas vārdi: krāsu redze, vecums, Farnsworth D-15 tests, matemātiskais modelis, Vingrys & KingSmith metode.",0
67,Korelācija starp dzimumu un radzenes biezumu,"Darbs ir uzrakstīts latviešu valodā uz 31 lapaspusēm. Tas satur 11 attēlus, 6 tabulas, 38 atsauces uz literatūras avotiem. Darba mērķis: Apskatīt cilvēka fizioloģisko parametru ietekmi uz radzenes biezuma mērījumiem, izanalizēt dzimuma ietekmi. Apskatīt un novērtēt radzenes biezuma mērīšanas metodes. Metode: Tika analizēts radzenes biezums 202 acīm, kas bija iegūts ar 2 dažādām pahimetrijas metodēm. Rezultāti: Radzenes centrālais un paracentrālais biezums vīriešiem ir nedaudz lielāks kā sievietēm, taču atšķirība nav statistiski nozīmīga. Labai acij starp pahimetrijas metodēm ir lielāka mērījumu atšķirība abās dzimumu grupās. Ir spēcīga korelācija starp abām pahimetrijas metodēm, bet tās nav savstarpēji aizvietojamas klīniskajā praksē.",0
68,Vizuālās meklēšanas uzdevuma veikšana uz volumetriskā ekrāna dažādās vecuma grupās,"Bakalaura darbs ir uzrakstīts latviešu valodā uz 26 lapām. Tas satur 12 attēlus un 36 atsauces uz literatūras avotiem. Darba mērķis bija izpētīt dažāda vecuma cilvēku vizuālās meklēšanas spējas un atšķirības, veicot uzdevumu uz volumetriskā daudzplakņu ekrāna.  20 pētījuma dalībnieki bija sadalīti divās vecuma grupās (19-29 g. un 47-57 g.). Viņi veica vizuālās meklēšanas uzdevumus ar dažādu skaitu elementu un mērķa-distraktora līdzību. Dalībniekam bija jāatrod mērķa stimuls un jānosaka tā relatīvā atrašanas vieta uz volumetriskā ekrāna. Meklēšanas laikā bija iespējams pārvietot volumetriskā attēla slāņus uz ekrāna plaknēm.  Rezultātā tika noteikts, ka vidējais pareizo atbilžu īpatsvars abām grupām ir līdzīgs un ir atkarīgs no mērķa-distraktora līdzības. Turklāt volumetriskā attēla slāņu pārvietojumi ir vienlīdz bieži, taču vecākā gadagājuma cilvēkiem meklēšanas uzdevuma izpildīšana uz volumetriskā ekrāna aizņem ilgāko laiku nekā jaunākā gadagājuma cilvēkiem.",0
69,Apgaismojuma intensitātes ietekme uz Farnsworth D15 testa rezultātiem,"Darbs ir uzrakstīts latviešu valodā uz 29 lapaspusēm. Tas satur 26 attēlus, 33 atsauces uz literatūras avotiem.  Bakalaura darba mērķis ir noskaidrot, kā apgaismojuma intensitāte ietekmē krāsu sakārtošanas testu Farnsworth D-15 rezultātus dažāda vecuma cilvēku grupās, izmantojot matemātisko modeli.",0
70,Kontrastjutība un redzes asums mīksto mēneša kontaktlēcu lietotājiem,"Bakalaura darbs ir uzrakstīts latviešu valodā uz 26 lapām. Darbs sastāv no ievada, teorētiskās un praktiskās daļas. Darbs satur 9 attēlus, 3 tabulas, 1 pielikumu un 31 atsauci uz literatūras avotiem. Darba mērķis: Izvērtēt mīksto mēneša kontaktlēcu materiālu nolietojuma ietekmi uz cilvēka redzes asumu un kontrastjutību. Metode un dalībnieki: Pētījumā piedalījās 15 cilvēki vecumā no 20 līdz 33 gadiem. Dalībniekiem tika novērtēta kontrastjutība un redzes asums kontaktlēcu lietošanas termiņa sākumā un beigās ar FrACT datorizētā testa palīdzību. Rezultāti: Kontrastjutība un redzes asums lietošanas perioda sākumā ir labāks (p",0
71,Torisko kontaktlēcu nozīmēšana optometrista praksē,"Bakalaura darbs ir uzrakstīts latviešu valodā uz 31 lapām. Darbs satur 19 attēlus, 2 tabulas un 36 atsauces uz literatūras avotiem.  Darba mērķis: Izpētīt torisko kontaktlēcu nozīmēšanas paradumus optometrista praksē. Dalībnieki: Pētījumā analizēti dati par 205 pacientiem jeb 410 acīm, kuriem objektīvā mērījuma bija atrasts astigmātisms vismaz 0,75 D. Metodes: Tika analizēti dati no kontaktlēcu kartēm par pacientiem, kuriem bija atrasts astigmātisms vismaz 0,75 D objektīvā izmeklējumā. Papildus veikta optometristu aptauja par torisko kontaktlēcu izrakstīšanas paradumiem. Secinājumi: Ņemot vērā visus analizētus datus ir noskaidrots, ka palielinoties astigmātisma lielumam palielinās toriskās kontaktlēcas izrakstīšanas īpatsvars.",0
72,Dažādu faktoru ietekme uz žilbšanu,"Bakalaura darbs ir uzrakstīts latviešu valodā uz 30 lapaspusēm. Satur 22 attēlus, 1 tabulu un 40 atsauces uz literatūras avotiem. Darba mērķis: novērtēt dažādu ar redzi saistītu faktoru ietekmi uz žilbšanas sajūtu. Anketēšanā piedalījās 217 dalībnieki no 13 līdz 68 gadiem, ar vidējo vecumu 26,8 ± 0,7 gadi. Rezultātā netika pieradīta statistiski nozīmīga saistība starp varavīksnenes krāsu un žilbšanas sajūtu. Dalībnieki pēc 35 gadiem ar gaišu varavīksnenes krāsu neizjūt žilbšanu spēcīgāk, nekā ar tumšu krāsu. Dalībnieki vecuma no 18 līdz 45 ar miopisku korekciju vadot auto tumsā izjūt žilbšanu spēcīgāk nekā autobraucēji bez korekcijas. Dalībnieki līdz 30 un no 40 gadiem vienādi vērtē ikdienas jutību uz žilbšanu.",0
73,Papildu elementa ietekme uz ģeometrisku figūru formas uztveri,"Maģistra darbs uzrakstīts latviešu valodā uz 48 lapaspusēm. Tas satur 16 attēlus, 4 tabulas un 72 atsauces uz literatūras avotiem. Darba mērķis ir, izmantojot acu kustību analīzi un dalībnieku anketēšanu, izvērtēt vizuālās informācijas grupēšanas un papildu elementa ietekmi uz ģeometrisku objektu formas uztveri. Dalībniekiem tika demonstrēti 18 dažādi stimuli, ko veidoja četrstūris bez papildu elementa un ar papildu elementu (apli) 3 dažādās pozīcijās un 3 attālumos. Dalībniekiem bija jānorāda, vai demonstrētais objekts tiek uztverts kā rombs vai kā kvadrāts (pirmā grupa), bet vai tikai jāapskata stimuli, lai iegūtu skata virziena parametrus (otrā grupa). Rezultāti parādīja, ka papildu elementa novietojums ietekmē ģeometrisku objektu formas uztveri, un tas ir atkarīgs arī no kontrolstimulu formas uztveres. Grupēšanas rezultātā skata virziens vairāk tiek vērsts starp objektiem.",0
74,Unikālās dzeltenās krāsas izvērtēšana ar matemātisko modeli,"Darbs ir uzrakstīts latviešu valodā uz 30 lapaspusēm. Tas satur 26 attēlus, 50 atsauces uz literatūras avotiem. Bakalaura darba mērķis bija izmantojot matemātisko modeli noskaidrot kādās robežās var svārstīties neirālais pastiprinājums mehānismam, kas nodrošina unikālā dzeltenā uztveri. Tika izveidots matemātiskais modelis, kurā ievadot mainīgos lielumus tika aprēķināti neirālā pastiprinājuma koeficienti, ja ir zināma konkrēta unikālās dzeltenās krāsas vērtība. Matemātiskais modelis paredz, ka krāsu redzes deficītu gadījumā neirālā pastiprinājuma vērtību diapazons ir lielāks, nekā normālas krāsu redzes gadījumā. Samazinot optiskā blīvuma diapazonu, samazinās arī neirālā pastiprinājuma vērtību diapazons.",0
75,Simulētas kataraktas ietekme uz krāsu redzes jutību,"Maģistra darbs ir uzrakstīts latviešu valodā uz 47 lapaspusēm. Tas satur 25 attēlus, 6 tabulas, 13 pielikumus un 57 atsauces uz literatūras avotiem. Darba mērķis ir izvērtēt krāsu redzes jutības izmaiņas 2 vecuma grupās, izmantojot 7 filtrus ar dažādiem absorbcijas spektriem. Rezultāti: Ar Farnsworth D – 15 krāsu redzes testu, tika noteikta krāsu izšķirtspēja pie 7 dažādiem gaismu absorbējošiem filtriem. Iegūtie rezultāti parāda, ka filtri simulē kataraktai raksturīgās patoloģijas, kas rada krāsu izšķirtspējas izmaiņas tritan defekta virzienā. Atslēgas vārdi: krāsu redze, filtrs, katarakta, D – 15 tests",0
76,Mēneša kontaktlēcu lietotāju redzes komforts,"Darbs ir uzrakstīts latviešu valodā uz 32 lappusēm. Tas satur 18 attēlus, 30 atsauces uz literatūras avotiem un 1 pielikumu.  Darba mērķis: Novērtēt redzes komfortu mēneša kontaktlēcu lietotājiem. Darba uzdevumi: Noskaidrot kontaktlēcu lietotāju ieradumus kontaktlēcu lietošanas režīmam, kā arī novērtēt faktoru ietekmi uz diskomforta sajūtu un redzes kvalitātes samazināšanos. Metode: Anketa kontaktlēcu lietotājiem latviešu valodā un sastāv no 15 jautājumiem. Izanalizētas tika 96 anketas.  Rezultāti: Tika iegūts, ka būtiski faktori, kas ietekmē redzes kvalitātes samazināšanos un diskomforta sajūtu, ir kontaktlēcu kopšanas šķīdums un smēķēšana. Kontaktlēcu lietotāji, kuri regulāri lieto kontaktlēcas brīvdienās, lieto tās vairāk stundas un maina pēc lielāka laika perioda.",0
77,Redzes funkcijas pēc iedzimtu vienpusēju un abpusēju kataraktu ekstrakcijas operācijas,"Maģistra darbs ir uzrakstīts latviešu valodā uz 63 lapaspusēm. Tas satur 26 attēlus, 9 tabulas, 3 pielikumus un 60 atsauces uz literatūras avotiem.  Maģistra darba mērķis bija izvērtēt redzes funkcijas vienpusēju un abpusēju kataraktu gadījumos pēc iedzimtas kataraktas ekstrakcijas operācijas. Pētījumā piedalījās 106 bērni ar operētu iedzimtu kataraktu, kopā 143 pseidofakiskas un 19 afakiskas acis. Pētījums demonstrē, ka pediatrisko kataraktu prezentācijas laiks ir būtisks faktors redzes asuma, refrakcijas, miopiskās novirzes un binokulāro funkciju attīstībā pēc kataraktas operācijas. Kataraktas lateralitāte būtiski ietekmē binokulārās funkcijas.  Atslēgas vārdi: iedzimta katarakta, pseidofakija, redzes asums, refrakcija, miopiskā novirze, binokulārā redze, stereoredze, šķielēšana.",0
78,Hoya EyeGenius pielietojamība asociētās forijas noteikšanai,"Maģistra darbs ir uzrakstīts latviešu valodā uz 54 lapaspusēm. Satur 34 attēlus, 4 pielikumus un 40 atsauces uz literatūras avotiem. Darba mērķis bija izvērtēt digitalizētās asociētās forijas novērtēšanas metodes pielietojamību. Pētījumā piedalījās 40 dalībnieki vecumā 19-28 gadi. Darbā tika analizēti un salīdzināti asociētās forijas mērījumi, iegūtie ar dažādiem testiem – digitalizētiem un drukātiem. Pētījumā tika noteikts, ka Hoya EyeGenius Mallett testa rezultāti ir salīdzināmi ar STOP testa rezultātiem, bet ir atšķirīgi no Hoya EyeGenius aprēķina metodes testa un Wesson kartes.",0
79,Vēlamā tīklenes funkcionālā apgabala noteikšana un stabilizēšana centrālas skotomas gadījumā,"Maģistra darbs ir uzrakstīts latviešu valodā uz 41 lapām. Tas satur 26 attēlus, 3 tabulas un 59 atsauces uz literatūras avotiem. Darba mērķis – izveidot elektroniskus testus un uzdevumus, kas apkopoti mājaslapā http://exfixlv.rooworks.com, kura ir paredzēta optometristiem strādājot ar pacientiem, kuriem ir centrāls redzes bojājums, lai apzinātu savu vēlamo tīklenes funkcionālo apgabalu un trenētu ekscentrisku skatīšanos, uzlabojot pacienta lasīšanas spējas. Tika piemeklēti testi un uzdevumi, ar kuru palīdzību var apzināt pacienta redzes lauka bojājumu, centrālo un perifēro redzi, uzlabot sakādes kustības, fiksāciju, okulomotorās funkcijas, kas veicina ekscentriskas skatīšanās apguvi un uzlabo pacienta lasīšanas spējas. Ar speciālas kontaktlēcas palīdzību inducējot centrālu skotomu 13 dalībniekiem tika novērtēts tas, kā mainās redzes asums un lasīšanas raitums, kas samazinājās.",0
80,Stiklveida ķermeņa apduļķojumu fāzes rekonstruēšana aberāciju klātbūtnē,"Maģistra darbs ir uzrakstīts latviešu valodā uz 45 lapaspusēm. Tas satur 34 attēlu, 4 tabulas, un 46 atsauces uz literatūras avotiem.  Darba mērķis: Izvērtēt, kā optiskās sistēmas parametri ietekmē stiklveida ķermeņa apduļķojumu fāzes noteikšanu optiskās sistēmas aberāciju klātbūtnē.  Metode: Aberāciju/apduļķojumu simulācijas, optisko parametru ietkmes izvērtēšana MATLAB vidē.   Rezultāti un analīze: Apduļķojumi ir rekonstruējami aberāciju klātbūtnē. Ja trokšņa un fona amplitūda ir vienāda, fons kvalitāti pazemina vairāk. Bitu dziļuma pazemināšana samazina trokšņa un fona efektu. Datu ieguves biežuma palielināšana uzlabo rekonstrukcijas kvalitāti.  Secinājumi: Troksnis, bitu dziļums, fons, datu ieguves biežums ietekmē apduļkojumu fāzes noteikšanu.",0
81,Pagarinātā režīma kontaktlēcu lietošanas ietekme uz radzenes biezumu,"Bakalaura darbs ir uzrakstīts latviešu valodā uz 28 lapām. Tas satur 14 attēlus, 8 tabulas, 44 atsauces uz literatūras avotiem. Darba mērķis: Izpētīt radzenes tūskas lielumu, kura izveidojas, lietojot kontaktlēcas pagarinātā režīmā, un novērtēt radzenes biezuma atjaunošanās ilgumu un tā īpatnības. Darba uzdevumi: 1.Izvērtēt faktorus, kuri ietekmē radzes tūskas veidošanās lielumu; 2.Izpētīt radzenes biezuma izmaiņas, lietojot kontaktlēcas pagarinātā režīmā; 3.Izpētīt radzenes tūskas izzušanas ilgumu. Metodika: Darbā tiks izmantota pasaulē veiktu un publicētu klīnisku pētījumu rezultātu analīze, kuros ir veikta radzenes biezuma izmaiņu novērošana, kura ir kā komplikācija kontaktlēcu lietošanai pagarinātā režīmā. Tiks veikta šo pētījumu rezultātu salīdzināšana un pārskata veidošana, lai, izpildot darba uzdevumus, sasniegtu darba mērķi.",0
82,Radzenes toriskuma mērījumi ar radzenes topogrāfu un optisko koherento tomogrāfiju,"Maģistra darbs ir uzrakstīts latviešu valodā uz 42 lappusēm, satur 16 attēlus, 5 tabulas un atsauces uz 82 literatūras avotiem. Mērķis: analizēt radzenes OCT iespējas noteikt radzenes liekuma rādiusu un radzenes toriskumu, analizēt OCT radzenes toriskuma mērījumu pielietojumu klīniskajā praksē. Metode: veikti 3 auto - keratometrijas mērījumi, 3 radzenes topogrāfijas mērījumi un 3 radzenes OCT skenējumi katrai acij. Rezultāti: keratometrijas mērījumi ir atšķirīgi ar AK, TOPO un OCT, atšķirība ir statistiski nozīmīga (p ",0
83,"Attālums, skata leņķis un mirkšķināšanas biežums darbā ar viedtālruni","Maģistra darbs ir uzrakstīts latviešu valodā uz 43 lapaspusēm, Tas satur 37 attēlus, 3 tabulas, 4 pielikumus un 49 atsauces uz literatūras avotiem.  Mērķis: noskaidrot, kā tuvuma darba uzdevumi (lasīšana, spēles spēlēšana) ietekmē skatīšanās attālumu, skata leņķi un mirkšķināšanas biežumu, un novērtēt viedtālruņa lietošanas paradumus.  Metode: pirmajā daļā 8 dalībnieki viedtālrunī veica lasīšanas un spēles uzdevumu, otrajā daļā 53 dalībnieki aizpildīja aptauju par viedtālruņa lietošanas paradumiem.  Rezultāti: uzdevuma veids un ilgums līdz 20 min neietekmēja darba attālumu, skata leņķi un mirkšķināšanu darbā ar viedtālruni. Lielāks skata leņķis uz leju ir saistīts ar samazinātu mirkšķināšanas biežumu. Vidējais viedtālruņa lietošanas ilgums ir 4 h dienā.",0
84,Bilingvisms un vizuālās meklēšanas uzdevums,"Maģistra darbs “Bilingvisms un vizuālās meklēšanas uzdevums” ir uzrakstīts latviešu valodā uz 46 lapām, satur 5 attēlus, 2 tabulas un 81 atsauces uz literatūras avotiem. Pamatojoties uz jaunāko pētījumu secinājumiem, bilingvāļu kognitīvo priekšrocību iemesls ir labāk kontrolēta vizuālā selektīvā uzmanība. Šī darba mērķis bija to pārbaudīt, izmantojot vizuālās meklēšanas uzdevumus. 30 dalībnieki tika iedalīti 3 grupās: monolingvāļi (10 latvieši un 10 krievi) un 10 bilingvāļi. Dalībnieki veica pazīmju un pazīmju kopuma meklēšanas uzdevumus, kuros jāatrod mērķis – Landolt kvadrāts, starp distraktoriem – Landolt kvadrātiem, kuri atšķīrās pēc krāsas un/vai atvēruma. Tika analizēts reakcijas laiks un precizitāte. Netika novēroti statistiski nozīmīga atšķirība starp valodu grupām, taču netika veikti pārliecinoši secinājumi, ka bilingvāļiem nav labāk kontrolēta vizuālā selektīvā uzmanība eksperimentālās metodoloģijas trūkumu dēļ.",0
85,Roku krēma depozītu ietekme uz kontaktlēcu gaismas izkliedi un mitrināšanas leņķi,"Darbs ir uzrakstīts latviešu valodā uz 33 lapaspusēm. Tas satur 19 attēlus, 1 tabulu, 36 atsauces uz literatūras avotiem. Darba mērķis bija noteikt roku krēma depozītu kopējo laukumu un izkliedi uz kontaktlēcu virsmas, kā arī mitrināšanas leņķa izmaiņas. Pētījumā tika izmantotas lotrafilcon B, senofilcon A un asmofilcon A kontaktlēcas. Darba izpildei pielietoja piliena uzlikšanas un tumšā lauka apgaismošanas metodes. Rezultātā tika secināts, ka statistiski nozīmīgas izmaiņas mitrināšanas leņķī un liels roku krēma depozītu kopējais laukums uz lēcu virsmas  novērojams materiāliem gan ar, gan bez plazmas virsmas apstrādes.",0
86,Acs priekšējo daļu parametru salīdzinājums dvīņiem,"Darbs ir uzrakstīts latviešu valodā uz 31 lapaspusēm. Tas satur 35 attēlus, 5 tabulas un 25 literatūras atsauces. Darba mērķis: izmantojot Tomey autorefkeratometru RC-5000 un WaveLight Scheimpflug kameru Allegro Oculyzer novērtēt vienšūnas un divšūnu dvīņu acs priekšējo daļu parametru līdzību. Dalībnieki: darbā piedalījās 10 vienšūnas un 8 divšūnu dvīņu pāri vecumā no 20 – 44 gadiem, kuriem tika mērīti acs priekšējās daļas parametri, refrakcija un motorā acs. Rezultāti un secinājumi: vienšūnu dvīņiem acs priekšējie parametri ir statistiski vienādi ar augstu korelāciju, bet divšūnu dvīņu parametri ir statistiski atšķirīgi ar vidēju korelāciju. Refrakcija abām dvīņu grupām ir statistiski maznozīmīga.  Atslēgas vārdi: dvīņi, acs priekšējā kamera, refrakcija, motorā acs.",0
87,Optometriskie treniņi pacientiem ar idiopātisku nistagmu.,"Maģistra darbs ir uzrakstīts angļu valoda uz 47 lapām. Tas satur 28 attēlus, 2 tabulas un 42 atsauces uz literatūras avotiem.  Maģistra darba mērķis ir nodemonstrēt optometrisko rehabilitācijas metožu ietekmi uz infantilu idiopātisko nistagmu (IIN). Desmit pacientiem ar IIN (30 ± 14 g.) tika veiktas sekojošas ārstēšanas metodes: prizmas ar bāzi uz āru, krāsotas kontaktlēcas (zīlītes diametrs 5 mm), audio-biofīdbeka metode. Pirms un pēc ārstēšanas tika novērtēts redzes asums un kontrastredze tālumā un stereoredze tuvumā ar labāko subjektīvo korekciju, nistagma apmlitūda un frekvence. Rezultāti parādīja, ka visas ārstēšanas metodes vienādi ietekmēja redzes asuma,  nistagma amplitūdas un frekvences izmaiņas. Nenovēroja nozīmīgu saistību starp nistagma parametru izmaiņu un redzes asuma uzlabošanos.",0
88,Fiksācijas disparitāte un konverģences nepietiekamība.,"Maģistra darbs ir uzrakstīts angļu valodā uz 47 lapām, tas satur 19 attēlus, 14 tabulas un 51 atsauci uz literatūras avotiem. Mērķis bija novērtēt fiksācijas disparitātes saistību ar konverģences nepietiekamību. Pētījumam bija divas daļas: 1. grupā bija 5 dalībnieki ar konverģences nepietiekamību, kas veica 12 nedēļu ilgu redzes terapiju, lai izvērtētu tās ietekmi uz binokulārajām funkcijām, lasīšanas ātrumu, CISS vērtējumu un fiksācijas disparitāti; 2. grupā bija 51 dalībnieks, kuri aizpildīja CISS aptauju un veica fiksācijas disparitātes mērījumus, lai izvērtētu šo divu parametru saistību. Redzes treniņi būtiski uzlaboju konverģence tuvuma punktu un pozitīvās fūzijas rezerves, kā arī samazināja ekso fiksācijas disparitāti. Dalībniekiem ar ekso fiksācijas disparitāti novēroja vairāk sūdzību kā dalībniekiem ar ezo fiksācijas disparitāti.",0
89,Mākslīgo skropstu pieaudzēšanas ietekme uz acs priekšējo struktūru veselību.,"Maģistra darbs ir uzrakstīts 60 lappusēs angļu valodā. Tas satur 23 attēlus, 45 informācijas avotus un 9 pielikumus. Mērķis: šī pētījuma mērķis ir noskaidrot, kādas acu izmaiņas ir notikušas vienu nedēļu pēc daļēji noturīgo skropstu pieaudzēšanas. Metodes: septiņiem pētījuma dalībniekiem tika četras reizes novērtētas konjunktīvas izmaiņas, asaru apjoma izmaiņas un alerģijas rādītājs, izmantojot arī subjektīvas anketas. Rezultāti: visiem šī pētījuma dalībniekiem bija daži ar daļēji noturīgu skropstu pieaudzēšanu saistīti acu simptomi, vairumam dalībnieku bija konjunktīvas apsārtums dažādos līmeņos, un daudziem bija asaru apjoma izmaiņas. Subjektīvi vissatraucošākie simptomi bija sausas/kairinātas acis, smagi plaksti un jutība pret gaismu. Atslēgvārdi: daļēji noturīga skropstu pieaudzēšana, ciānakrilāts, konjunktīvas apsārtums, konjunktīvas hiperēmija, acs paaugstinātas jutības reakcijas.",0
90,Ortokeratoloģijas lēcas dizaina ietekme uz acs aksiālā garuma izmaiņām.,"Maģistra darbs ir uzrakstīts angļu valodā uz 59 lapaspusēm. Tas satur 24 attēlus, 3 tabulas un 85 literatūras atsauces. Pētījuma mērķis bija novērtēt miopijas kontroles ortokeratoloģijas lēcu formas un optiskās zonas platuma ietekmi uz miopijas progresijas mazināšanu. Darbā tika analizēti 12 bērnu ar augstu miopijas pakāpi ortokeratoloģijas rezultāti, iegūti kopā no 19 acīm. Tika salīdzinātas acs aksiālā garuma izmaiņas, bērniem nēsājot parastas ortokeratoloģijas lēcas un lietojot specializētās miopijas kontroles ortokeratoloģijas lēcas.  Rezultāti parādīja, ka specializētās ortokerotoloģijas lēcas daudz efektīvāk samazina acs aksiālā garuma palielināšanos nekā parastās lēcas. Atslēgas vārdi: ortokeratoloģijas lēcas; miopijas kontroles lēcas; radzenes topogrāfija; radzenes aberācijas",0
91,Radzenes biezuma un acs refrakcijas korelācija bērniem.,"Maģistra darbs ir uzrakstīts 46 lappusēm angļu valodā. Tas satur 19 attēlus, 9 tabulas, un 62 informācijas avotus. Šī darba mērķis ir izpētīt korelāciju starp radzenes biezumu un acs refrakciju 5-12 gadus veciem bērniem. Radzenes biezuma kartes un keratometrija tika mērīta, izmantojot Scheimpflug attēl veidošanas sistēmu Schwind Sirius. Keratometrija un refrakcija tika mērīta, izmantojot autokeratorefraktotonometru Topcon TRK-2P cikloplēģijā. Katram parametram tika veikti trīs mērījumi turpmākai analīzei. Šī pētījuma nolūkos tika analizētas 196 acis. Dalībniekiem ar hipermetropiju un hipermetropo astigmātismu novēroja lielākas radzenes biezuma vērtības centrā un radzenes perifērijā, atšķirība bija statistiski nozīmīga (p ",0
92,Acs aberāciju un gaismas izkliedes ietekme uz redzes kvalitāti.,"Darbs ir uzrakstīts angļu valodā 66 lapām. Tā satur 33 attēlus, 3 tabulas, 8 grafiki un 121 atsauces uz literatūras avotiem. Mērķis. Izpētīt saistību starp cilvēka redzi un acs iekšējo gaismas izkliedi un mēģināt saprast, vai intraokulārā gaismas izkliede ietekmē acs aberācijas. Izpētīta Strehl koeficientu normalitāte. Metodes. Redzes asumu un jutīgumu pret kontrastu novērtē parastā stāvoklī un ar 3 dažādiem izkliedes filtriem 10 jaunu un veselīgu acu grupai. Pašizveidota modeļa acs viļņu frontes kļūdas tiek izmeklētas ar izkliedes filtriem un bez tiem. Rezultāti. Redzes asums un jutība pret kontrastu ir sliktāka, ja izkliedēšanas filtri tiek novietoti subjekta acu priekšā (p ",0
93,Ortokeratoloģijas ietekme uz ceturtās kārtas aberācijām.,"Maģistra darbs ir uzrakstīts angļu valodā uz 36 lapaspusēm. Tas satur 7 attēlus, 7 formulas, 7 tabulas, 3 grafikus un 38 literatūras atsauces. Darba mērķis bija novērtēt radzenes sagitālā augstuma un leņķa, kā arī ceturtās kārtas aberāciju izmaiņas pēc ortokeratoloģijas lēcu lietošanas. Pētījumā tika analizēti radzenes topogrāfijas dati, iegūti no 30 acīm, trīs mēnešus lietojot ortokeratoloģijas lēcas. Rezultāti neuzrādīja būtiskas izmaiņas ceturtās kārtas aberāciju lielumos. Modificējot ortokeratoloģijas lēcu parametrus, ir iespējams saglabāt labu redzes asumu un skotopisko redzi pēc ortokeratoloģijas lēcu lietošanas.",0
94,Vecuma ietekme uz Vernjē asumu.,"Maģistra darbs ir uzrakstīts angļu valodā uz 36 lapaspusēm, tas satur 19 attēlus, 3 tabulas un atsauces uz 36 literatūras avotiem. Darba mērķis ir noskaidrot, vai Vernjē asumu ietekmē cilvēka novecošanās process kopējā populācijā. Metode. Pētījumā piedalījās 75 netrenēti dalībnieki divās vecuma grupās, lietotjot labāko iespējamo briļļu korekciju. Dalībniekiem nebija zināmu acs patoloģiju, izņemot agrīnu kataraktu. Dalībniekiem 3 reizes tika novērtēts Vernjē asums. Rezultāti. Vernjē asuma sliekšņi ir augstāki vecāku dalībnieku grupā nekā jaunāko dalībnieku grupā. Secinājumi. Pētītajā dalībnieku grupā novecošanās process ietekmēja Vernjē asumu. Pētījumu varētu uzlabot plašāks dalībnieku loks un striktāki redzes asuma ierobežojumi.",0
95,Vizuālās informācijas ietekme uz sāpju slieksni.,"Maģistra darbs ir uzrakstīts angļu valodā uz 36 lapam. Tas satur 17 attēlus, 4 tabulas u 82 atsauces.  Mērķis: Izpētīt, kā dažādas tematiskās fotogrāfijas modulē sāpju noteikšanas sliekšņus, un novērtētu emocionālās fotogrāfijas izmantojot pašnovērtējuma manekenu metodi (SAM).  Metodes: 21 sievietei sāpju noteikšanas sliekšņi tika izmērīti ar pakāpeniski pieaugoša sprieguma padevi dalībnieku apakšdelmiem.   Rezultāti: Sāpju noteikšanas sliekšņi tika samazināti ar negatīvām valences fotogrāfijām (attēlojot vardarbību, dzīvnieku un cilvēku uzbrukumus, zaudējumus). Skatoties neitrālās un pozitīvās fotogrāfijas, sāpju noteikšanas sliekšņi neatšķīrās. SAM pozitīvo fotogrāfiju vērtējumi atklāja augstus valences un satraukuma novērtējumus un vidējas ietekmes līmeņa vērtējumus; neitrālas fotogrāfijas - zems satraukums, vidēja valence un augsta ietekme; negatīvas fotogrāfijas - zema valence, liels satraukums un zems ietekmes vērtējums.",0
96,Nestriktās klasterizācijas algoritmi un to lietojumi tekstu apstrādē,"Darbs ir veltīts klasiskās un nestriktās klasterizācijas algoritmiem, kuri tika pielietoti teksta klasterizācijai. Tiek apskatīti divi klasiskās klasterizācijas algoritmi, kas ir KM un hierarhiskās klasterizācijas metodes, un divi nestriktas klasterizācijas algoritmi: FCM un FCMdd klasterizācijas. Klasterizācijas algoritmi tika izmantoti “BBC News” ziņu portāla rakstu klassifikācijai pa piecām tēmām: bizness, tehnoloģijas, izklaide, sports un politika. Tika analizēti un interpretēti skaitliskie rezultāti.",0
97,Latvijas klimata datu statistiskā analīze,"Globālā sasilšana un citas klimata izmaiņas nopietni ietekmē ekonomisko sistēmu kopumā, jo īpaši lauksaimniecības un mežsaimniecības nozares. Tāpēc arvien pieaug nepieciešamība pēc zinātniski pamatotas klimata prognozes tuvākajiem gadiem tieši reģionālā līmenī. Informāciju par klimata izmaiņām tiek iegūta no globāliem klimata modeļiem, taču tie tiek veidoti ar ļoti augstu izšķirtspēju, tāpēc nepietiekoši reprezentē reģionālas klimatiskas izmaiņas. Lai mazinātu novirzi starp globāliem klimata modeļiem un faktiskiem novērojumiem tiek izmantotas novirzes koriģēšanas metodes.   Lai novirzes koriģēšana būtu pēc iespējas precīzāka, nepieciešama homogēna novērojumu laikrinda - laikrinda, kuras svārstības radušās tikai klimatisku apstākļu dēļ, nevis novērojumu stacijas pārvietošanas un citu apstākļu dēļ. Tā kā ne visa informācija, kas var ietekmēt novērojumu kvalitāti, ir rakstiski saglabājušies, tiek izmantotas statistiskas metodes, kas palīdz novērtēt, vai izmaiņas ir radušās. Šajās metodēs galvenais elements ir maiņas punktu atrašana, tāpēc darbā izvērsti tiek apskatīta maiņas punktu problemātika.",0
98,Jaukto procesu koeficientu novērtēšana,"Literatūrā bieži vien tiek izvirzīts pieņēmums par procesa asimptotisku neatkarību, bet gandrīz tikpat bieži šie pieņēmumi netiek pārbaudīti. Lai gan asimptotiskās neatkarības jeb jaukto procesu teorija ir attīstīta jau pagājušajā gadsimtā, praktiskas novērtēšanas iespējas ir rastas tikai pēdējā laikā, vienlaicīgi tas arvien ir aktīvi pētīts temats. Šajā darbā tiek apskatītas pieejamās metodes jaukto procesu teorētiskajai un praktiskajai koeficientu novērtēšanai. Šobrīd vienīgais praktiski aprēķināmais novērtējums ir ϕ jauktā procesa koeficientam, kam darbā vērsta īpaša uzmanība tā noderīgo īpašību dēļ – tas sniedz vērtīgus ieskatus citādi grūti analizējamajos gēnu ekspresijas datos. Darbā tiek pielietots ϕ jauktā procesa koeficienta novērtēšanas algoritms Phixer krūts vēža gēnu ekspresijas datiem.",0
99,Teksta kopsavilkuma veidošanas metodes,"Teksts ikdienā sastopams visapkārt: ziņās, sociālajos tīklos, zinātniskās publikācijās un grāmatās. Mūsdienu informācijas pārpilnības laikmetā ir būtiski izvērtēt, kāda informācija ir svarīga, bet kāda ne. Teksta kopsavilkums sniedz galveno informāciju par tekstu un ļauj ietaupīt laiku.   Interese par automātisku teksta kopsavilkumu veidošanu sākusies jau pagājušā gadsimta 50. gados. Līdz šim ir izdevies izstrādāt vairākas veiksmīgas metodes, kas no teksta izvelk galvenos teikumus vai vārdus, tomēr joprojām neeksistē metode, kas ģenerētu kopsavilkumus tādā veidā, kā to dara cilvēki - pārfrāzējot ar saviem vārdiem. Pieaugot popularitātei mākslīgā intelekta izpētes jomā, pēdējos gados palielinājies mēģinājumu skaits atrisināt šo problēmu.   Darbā apskatītas gan vienkāršākās metodes, gan modeļi, kas mēģina radīt automātisku kopsavilkumu, kas līdzinās cilvēku radītam. Izpētīta arī automātiski veidota kopsavilkuma kvalitātes novērtēšana, kā arī apskatīts aprakstīto metožu praktisks piemērs.",0
100,Kopulas un to izmantošana stresa testu scenāriju veidošanā,"Kopulas ļauj modelēt daudzdimensiju sadalījumus, atdalot marginālos sadalījumus no atkarības struktūras. Bakalaura darbā apskatīts kopulas jēdziens, tās īpašības un atkarības mēri, kas saistīti ar kopulām. Darbā tika apskatītas eliptisko un Arhimēda kopulu saimes un empīriskā kopula. Tika aprakstītas momentu un maksimālās ticamības metodes kopulu parametru novērtēšanai, kā arī apkopota informācija par kopulas izvēles un piemērotības kritērijiem. Praktiskajā daļā empīriskā, Gausa un t kopulas pielietotas riska faktoru šoku lieluma aprēķina problemātikai. Praktiskā daļa ir izstrādāta ar programmas R iebūvētās bibliotēkas: copula palīdzību.",0
101,Robustas statistiskās metodes laikrindu analīzē,"Bakalaura darbā apskatītas robustas statistiskās metodes, ko piemēro laikrindām, ja datos ir izlēcēji. Aprakstīta robustā statistika, kāpēc tā ir nepieciešama, lūzuma punkts, novērtējumu definēšana. Apskatīti izlēcēju veidi, to ietekmes piemēri un varbūtību modeļi. Salīdzināti robustie un klasiskie novērtējumi dažādiem ARMA modeļiem. Robusta metode piemērota reālu datu piemēram.",0
102,Metodes viena un vairāku maiņas punktu atrašanai laikrindu datiem,"Maiņas punkti ir pēkšņas izmaiņas laikrindu datos. Maiņas punktu analīze ir būtiska laikrindu modelēšanā un prognozēšanā. Tā ir svarīga tādās nozarēs kā medicīna, vides zinātne, ekonomika u.c. Darba mērķis ir iepazīties ar maiņas punktu meklēšanas metodēm, pārbaudītšīsmetodesgansimulētiemdatiem,ganreāliemlaikrindupiemēriem.Darbateorētiskajādaļātiekaprakstītamaiņaspunktuproblemātikaganvienamaiņaspunktagadījumā, gan vairāku maiņas punktu gadījumā. Teorētiskajā daļā tiek apskatītas tādas viena maiņas punkta meklēšanas metodes kā CUSUM un robusta maiņas punkta meklēšanas metode, kas balstīta uz divu izlašu Hodža- Lēmaņa novērtējumu. Teorētiskajā daļā tiek apskatītas tādas vairāku maiņas punkta meklēšanas metodes kā PELT un binārās segmentācijas algoritms. Darba praktiskajā daļā tiek veikta maiņas punktu meklēšana Nīlas upes ikgadējiem maksimālā un minimālā ūdens līmeņa datiem, kas ir klasisks piemērs maiņas punktu analīzē un ikmēneša uzņēmuma ienākuma nodokļu parādu datiem periodā no 01.01.2012. līdz 01.08.2018. Tiek secināts, kurš no modeļiem ir piemērotākais maiņas punktu meklēšanai",0
103,Klasiskas un robustas MANOVA analīzes metodes,"Daudzdimensiju dispersiju analīze (MANOVA) tiek pielietota situācijās, kad tiek mērīti vairāki mainīgie katrai eksperimentālai vienībai. Darbā aplūkota teorija par klasisko MANOVA metodi un robusto MANOVA metodi, to pieņēmumiem un pielietojumiem. Bieži datos tiek novēroti izlēcēji, kuri atšķiras no pārējiem datiem. Analizējot datus, šie izlēcēji var būtiski ietekmēt parametru novērtējumus, šādās situācijās ieteicams izmantot robustas statistikas metodes. Tika secināts, ka robustā MANOVA metode ne vienmēr dod precīzākus rezultātus par klasisko MANOVA metodi. Atslēgas vārdi: Daudzdimensiju analīze, MANOVA, robusta MANOVA, Vilksa Lambda statistika",0
104,Izlases dizaina svaru koriģēšana neatbildētības ietekmes samazināšanai,"Bakalura darbs ”Izlases dizaina svaru koriģēšana neatbildētības ietekmes samazināšanai” ir veltīts neatbildētības problēmas izpetei. Neatbildētība ir aktuāla problēma izlases apsekoju­ mos, kura stipri ietekmē novertējumu kvalitāti. Pastāv dažādi veidi kā klasificēt neatbildētību un dažādu veidu neatbildētības novēršanai ir vajadzīgi dažādi pasākumi, kas saistīti ar izlases dizaina svaru koriģēšanu. Galvenokārt, darbā tiek aplūkoti jautajumi par pārsvēršanu un izlases svaru kalibrāciju. Tiekapskatītaarīatbildētībasvarbūtībunovertēšanasmetodearloģistiskoregresiju.Teorētiskais materiāls tiek ilustrēts ar skaitliskiem piemēriem.",0
105,Vispārināto lineāro un vispārināto aditīvo modeļu salīdzinājums un pielietojumi,"Šajā darbā aprakstītas divas matemātiskās modelēšanas metodes, tās ir, vispārinātais lineārais modelis (generalized linear model (GLM)) un vispārinātais aditīvais modelis (generalized additive model (GAM)), un metodes, ar kurām tie ir saistīti. Darbā ir aprakstītas novērtēšanas metodes un kritēriji, kas tiek izmantoti šādu modeļu analizēšanai un novērtēšanai. Šī darba praktiskā daļa ir veikta programmā R, kur ir salīdzināti vispārinātais lineārais un vispārinātais aditīvais modelis ar mērķi izprast modeļu atšķirības un atšķirt gadījumus, kad labāk izvēlēties vienu vai otru modelēšanas metodi. Veicot darba praktisko daļu, tiek secināts, ka datiem, kuru izkliede nav vienkārša atkarībā no skaidrojošajiem mainīgajiem, kas iedarbojas uz atbildes mainīgo, piemērots ir vispārinātais aditīvais modelis.",0
106,Izslēgšanas metode XGBoost algoritmam,"Tika izpētīta izslēgšanas metode, DART algoritms, XGBoost algoritms un XGBoost algoritma hiperparametri (α, λ, γ, srinkage un subsample), kas saistīti ar modeļa regularizāciju un pārpielāgošanas samazināšanu. Tika izpētīti un attēloti izslēgšanas metodes un XGBoost hiperparametru efekti uz atsevišķu lēmumu koku ietekmi uz ansambļa prognozi un efekti uz modeļu pārpielāgošanos. Iegūtie attēli tika salīdzināti starp izslēgšanas metodi, XGBoost modeļiem ar regularizācijas hiperparametriem un XGBoost modeli bez regularizācijas.",0
107,Uz entropijas mēru balstīts daudzkritēriju lēmumu pieņemšanas modelis,"Bakalaura darbs ir veltīts svārstīgās nestriktās lingvistiskās entropijas un šķērsentropijas mēru pielietojumam daudzkritēriju lēmumu pieņemšanā. Darbā aprakstīts, kā, izmantojot kritēriju svaru vektora noteikšanas un alternatīvu kārtošanas metodes, tiek iegūts optimālais daudzkritēriju lēmumu pieņemšanas problēmas risinājums. Metožu teorētisko aprakstu papildina dažādu praktisku piemēru analīze.",0
108,Parametriskās un empīriskās ticamības funkcijas metožu kombinācijas,"Šajā darbā aplūkota parametriskās un empīriskās ticamības funkcijas metožu kombinācija, kas atrod kompromisu starp parametrisko un neparametrisko ticamības metodi. Abu metožu kombinācija rezultātā dod metodi, kas aizņemas parametriskā modeļa spējas kopā ar empīriskās ticamības metodes robustību. Darba gaitā tiek izpētītas metodes novērtējuma īpašības gan tās parametriskajai, gan neparametriskajai daļai. Šī darba mērķis ir izpētīt, kā darbojas šī metode, un salīdzināt ar parametriskās un empīriskās ticamības metodi. Tika izveidots apvienotais modelis un realizēts programmā R, kur tas tika izmantots reāliem un ģenerētiem datu piemēriem.",0
109,Divfāzu plūsmas modeļeksperimenti metalurģijas procesu hidrodinamikas izpētei,"Šajā darbā tiek apskatītas ūdens – gāzes plūsmas modeļeksperimenti. Pēc divfāzu plūsmu  un dažādu vielu plūsmu līdzību iepazīšanas, tiek veikta ūdens modeļeksperimentu izveide.  Dažādu eksperimentu izveide ļauj iegūt kvantitatīvus datus un parametrus par plūsmu īpašībām.  Dati tiek apstrādāti un iegūti plūsmas raksturīgie lielumi un bezdimensionāli skaitļi. Šīs vērtības  tiek salīdzinātas ar industrijā pielietotiem risinājumiem un pielietojumiem divfāzu plūsmām.",0
110,"BPS Dionu BIoni, Neekstremālie atrisinājumi AdS_5 × S^5 telpā un AdS/CFT duāli objekti","Dotajā darbā tiek meklēti neekstremālie atrisinājumi, kuri atbilst Dionu BIoniem vai citiem solitonu tipa atrisinājumiem. Kā zināms Dž. Švarca \cite{Schwarz:2014zsa}, H. Maldasena \cite{Maldacena:1998im} un R. Maijersa \cite{Myers:1999ps} darbos tiek analizēti dažādi ekstremālie atrisinājumi, dotajā darbā sākumā tiek analizēta D3 zondes brānas ekstremālā konstrukcija $ AdS_{5} \times S^{5} $ telpā. Nākamajā posma šī ģeometrija tiek deformēta ieviešot metrikā melnos faktorus, kas arī attīsta notikuma horizonta jēdzienu (melnā brāna) un noved pie problēmas galīgo temperatūras atrisinājumu eksistenci un to interpretācijas. Ekstremālajā gadījumā ($ T = 0 $) tiek dots neatkarīgs jauns izvedums, kam ir asimptotiskā uzvedība un kas atbilst solitonu tipa atrisinājumam ar elektriskajiem un magnētiskajiem lādiņiem - Dionu BIoni, kuri lauku teorijas pusē atbilst $ \dfrac{1}{2} $-BPS atrisinājumiem (hologrāfija, šai darbā galvenā uzmanība ir $ AdS $ telpas tilpumā). Galīgas temperatūras formulējums sniedz sistēmu ar augstu nelinearitāti, tādēļ kustības vienādojumi (sistēmas dinamikas) tiek risināti skaitliski un tiek atrastas stabilo atrisinājumu saimes, kuri ir pilnā saskaņā ar fizikālajiem argumentiem un atbilst dinamikai horizonta analoga klātbūtnē. Tiek arī izvirzīta hipotēze, ka viena no atrastām saimēm var atbilst \cite{Schwarz:2014zsa} atrisinājumu vispārinājumam uz galīgām temperatūrām. Tiek piedāvāta diskusija par fāžu pārējas eksistenci un atbilstību, kā arī iespējas konstruēt hologrāfiski duālos objektus un atrast ne ekstremālo (pilno) BIonu.",0
111,85Rb D1 pāreju Fg=2 – Fe=3 un Fg=2 – Fe=2 lāzerinducētās fluorescences cirkulāro komponenšu atkarības no ārējā magnētiskā lauka eksperimentāli pētījumi,"Šī darba mērķis bija izpētīt lāzerinducētas fluorescences (LIF) signāla struktūras pie mainīga ārējā magnētiskā lauka rubīdija atomāro tvaiku šūnā. Tas tika paveikts novērojot divas pretēji cirkulāri polarizētas LIF gaismas komponentes. Šim darbam tika izvēlētas 85Rb D1 līnijas Fg=2→Fe =3 un Fg=2→Fe =2 pārejas un tika sasniegtas magnētiskā lauka vērtības līdz 3000 Gausiem. Tika pētīta lāzera stara jaudas un izvēlētās pārejas ietekme uz LIF signālu, un iegūtie eksperimentālie signāli tika salīdzināti ar Lāzeru Centrā izveidota teorētiskā modeļa datiem [1].",0
112,No temperatūras atkarīga gadolīnija jonu iebūvēšanās kalcija fluorīda nano/mikrodaļiņās,"Tika uzsintezēts ar gadolīniju dopētas kalcija fluorīda nanodaļiņas un apskatīts, kā izmainās gadolīnija iebūvēšanās centri atkarībā no karsēšanas temperatūras, sākotnējās apstrādes un karsēšanas atmosfēras. Lai noskaidrotu gadolīnija iebūvēšanās struktūru, tika uzņemts pulvera EPR spektrs un, salīdzināts ar simulāciju, kurai parametri tika ņemti no literatūras datiem. Noskaidrota gadolīnija jonu iebūvēšanās kalcija fluorīdā struktūras izmaiņas dinamika atkarībā no karsēšanas temperatūras, salīdzinot virsotņu intensitātes EPR spektrā. Identificētas karsēšanas temperatūras, pie kurām notiek izmaiņas un mēģināts izdarīt secinājumus, par to kāpēc šāda struktūras izmaiņas ir iespējamas.",0
113,"Piecpadsmitās grupas metālu halkogenīdu plāno kārtiņu sintēze, fizikālo īpašību raksturojums un pielietojums termoelektriskās ierīcēs","Termoelektriskie ģeneratori ir ierīces, kuras, pastāvot temperatūras gradientam, spēj ražot elektrisko strāvu. Jeb vienkāršiem vārdiem sakot, šīs ierīces siltumu pārvērš elektrībā. Tas ir ērts veids, kā nelietderīgi radušos siltumu jebkuros citos procesos pārveidot vēlamā elektriskajā enerģijā. Taču mūsdienās šādas ietaises ir reti sastopamas to zemās lietderības un citu faktoru dēļ. Termoelektriskie ģeneratori visbiežāk sastāv no atsevišķu n un p tipa pusvadītāju elementu dažādiem slēgumiem, lai pēc nepieciešamības palielinātu izejas strāvu un spriegumu. Šajā gadījumā tiek apskatīts n tipa bismuta selenīda un p tipa antimona telurīda virknes slēgums dažādās konfigurācijās attiecībā pret temperatūras gradienta virzienu.  Lai palielinātu šo ierīču lietderību galvenie uzdevumi ir samazināt to pretestību un siltumvadītspēju. Viens no veidiem, kā to var panākt, ir veidot ģeneratorus no ļoti plānām šo pusvadītāju kārtiņām, jo izrādās šie materiāli ir topoloģiskie izolatori. Tas nozīmē, ka to virsmas ir izteikti elektriski vadošas, bet tilpumā pastāv noteikta lieluma aizliegtā zona. Tātad ļoti plānām šo pusvadītāju kārtiņām būs izteiktāka elektriskā vadītspēja un Zēbeka koeficients nekā tilpuma materiāliem, kas rezultēsies ar lielāku termoelektriskā ģeneratora lietderību. Papildus ieguvums ir iespēja veidot šis ierīces salīdzinoši nelielos izmēros. Pētījumā tika analizētas bismuta selenīda kārtiņu veidošanās sākuma struktūras uz vizlas. Tika attīstītas Bismuta selenīda un antimona telurīda sintēzes metodes un veikta pašu plāno kārtiņu sintēze. Plāno kārtiņu termoelektriskās īpašības tika analizētas izmantojot fizikālo īpašību mērījumu sistēmu. Biezuma mērījumi tika veikti izmantojot atomspēku mikroskopu un ķīmisko sastāvu noteica izmantojot enerģijas dispersīvo rentgenstaru spektroskopiju. Termoelektriskajam ģeneratoram tika mērīts kopējais Zēbeka koeficients ar ĶFI izgatavotu iekārtu un maksimālā jauda pie konstanta temperatūras gradienta.",0
114,Lāzer-inducētās fluorescences pāreju no A-b kompleksa uz (1)3Sigma(+) stāvokli novērošana un analīze RbCs molekulā,"Šajā bakalaura darbā tika pētītas pārejas RbCs molekulā no A^1 Σ^+~b^3 Π kompleksa uz a^3 Σ^+ un X^1 Σ^+ stāvokli. Pētījuma metode bija lāzer-inducētās fluorescence kombinācijā augstas izšķiršanas spējas Furjē transformāciju spektru reģistrāciju. RbCs molekulas tika ierosinātas izmantojot titāna-safīra lāzeru. Reģistrētajos lāzer-inducētās fluorescences spektros tika novērotas intensīvas pārejas uz singleta stāvokli X^1 Σ^+ un ārkārtīgi vājas pārejas uz tripleta a^3 Σ^+ stāvokli no kopīga A-b kompleksa līmeņa. Tika noteikti relatīvie intensitāšu sadalījumi pētāmajās progresijās, kā arī novērtēta summārā intensitāšu attiecība (sazarošanās attiecība) starp pārejām uz tripleta un singleta stāvokļiem. Eksperimentālie rezultāti tiek salīdzināti ar teorētiskiem aprēķiniem.",0
115,Gaismas avotu pildījuma ietekme uz starojuma spektru talliju saturošās augstfrekvences bezelektrodu lampās,"Bakalaura darbā tika pētīta talliju saturošu augstfrekvences bezelektrodu lampu pildījuma ietekme uz to spektru.  Lai to izdarītu, tika analizētas tallija un argona spektrāllīniju intensitātes izmaiņas atkarībā no ierosmes ģeneratora sprieguma, kā arī pētīta to stabilitāte laikā. Tāpat tika novērtēta palīgelementu – antimona un joda - ietekme uz starojuma spektra intensitāti un stabilitāti. Izmantojot hidroksilradikāļa OH rotācijas joslu spektru, tika noteikta gāzes temperatūra.  Darbā iegūtajos rezultātos var novērot, ka, palielinot ģeneratora spriegumu, tallija spektrālo līniju relatīvā intensitāte strauji pieaug un ka antimona pievienošana lampā būtiski ietekmē spektrālo līniju relatīvo intensitāti un starojuma stabilitāti.",0
116,Elektromagnētiski ierosinātu virsmas viļņu eksperiments,"Darbā eksperimentāli tiek pētīta virsmas viļņu elektromagnētiska ierosināšana šķidrā metālā (GaInSn eitektikā), izmantojot Bitera spoli, kas rada mainīgu magnētisko lauku. Tiek pētīts, kā mainīgā magnētiskā lauka stiprums ietekmē veidojošos virsmas viļņus, kā šie viļņi izmainās, ja klāt mainīgajam laukam pievieno spēcīgu, pastāvīgu magnētisko lauku, kura virziens sakrīt ar mainīgā magnētiskā lauka virzienu. Lai raksturotu iegūtos virsmas viļņus, ar dažādām metodēm noteikts to viļņu garums, frekvence, amplitūda, kā arī plūsma metāla tilpumā. Eksperimentālie rezultāti demonstrē iespēju šķidrā metālā ierosināt virsmas viļņus, izmantojot bezkontakta – elektromagnētisku pieeju.",0
117,Specializēto aplikāciju ietekme uz ambliopās acs redzes funkcijām,"Bakalaura darbs tika uzrakstīts latviešu valodā uz 38 lapaspusēm. Tas satur 16 attēlus, 2 tabulas, 4 pielikumus un 57 atsauces uz literatūras avotiem.  Darba mērķis: Novērtēt specializēto viedierīču aplikāciju ietekmi uz ambliopās acs redzes funkcijām pirmsskolas vecuma bērniem.  Dalībniekiem ar oklūzijas terapiju un ar specializēto viedierīču aplikāciju terapiju, novēroja statistiski nozīmīgu redzes asuma un stereoredzes uzlabošānos pēc 4 mēnešu terapijas (p ",0
118,Kontatklēcu ietekme uz asaru slāņa stabilitāti,"Bakalaura darbs ir uzrakstīts latviešu valodā uz 30 lapām, satur 24 attēlus, 3 tabulas, 4 pielikumi un 34 atsauces uz literatūras avotiem. Darba mērķis: Izvērtēt dažādu kontaktlēcu materiālu un biezumu ietekmi uz asaru slāni. Dalībnieki: Pētījumā piedalījās 10 sievietes, dalībnieku vecums:  23,8+/-0,42 gadi. Metodes: Pētījums sastāvēja no divām daļām. Pirmajā daļā dalībnieku atlasei tika veikta anketēšana ar OSDI un McMonnies anketām. Otrajā daļā tika veikts asaru slāņa stabilitātes izvērtējums ar NiBUT metodi dažādos laika periodos (pirms kontaktlēcu ievietošanas, 2 min, 15 min, 30 min, 2 stundas, 4 stundas pēc kontaktlēcu ievietošanas) ar dažāda veida kontaktlēcām (nejoniska satura: Dalies Aqua Comfort Plus -0,50 D un + 0,50 D, joniska satura: Biomedics 1-Day Extra -0,50 D un +0,50 D. Rezultāti: Rezultātā tika iegūts, ka ar vienu un to pašu materiālu pie atšķirīga biezuma (+0,50 D un -0,50 D) asaru slāņa kvalitātes samazinājums neuzrāda statistiski nozīmīgu atšķirību (p = 0,29 un p = 0,3). Turpretī, nejoniska satura kontaktlēca (Dalies Aqua Comfort Plus), salīdzinot ar joniska satura kontaktlēcu (Biomedics 1-day extra) mazāk ietekmē asaru slāni (par 1,12 sek. un 0,91 sek. ), kas ir statistiski nozīmīga atšķirība (p=0,003 un p=0,0006).",0
119,Globālās stereoredzes novērtējums ar anaglifa un polarizēto stereotestu,"Bakalaura darbs ir uzrakstīts latviešu valodā uz 34 lapaspusēm. Tas satur 21 attēlu, 5 tabulas, 25 literatūras atsauces. Darba mērķis salīdzināt polarizēto un sarkani-zaļo filtru ietekmi uz stereoredzi, kā arī pievērst uzmanību rezultātu atšķirībai, kas rodas starp polarizēto un anaglifa metodi.  Pētījumā tika izmantoti divi stereotesti, polarizētais tests uz Metropsis platformas un datorizēts anaglifa tests, kurš tika izstrādāts ar līdzīgu stimulu un uzdevumiem kā polarizētais tests. Pētījumā piedalījās 49 dalībnieki, kuru uzdevums bija izpildīt abus stereotestus.  Tika noskaidrots, ka stereoasums ar polarizētajiem filtriem ir labāks nekā ar sarkani-zaļajiem filtriem.  Atslēgas vārdi: stereoredze, stereotesti, anaglifa tests, polarizētais tests",0
120,Optometrista kabineta parametru atbilstība redzes novērtēšanas prasībām,"Darbs ir uzrakstīts latviešu valodā uz 26 lapaspusēm. Tas satur 16 attēlus, 4 tabulas, 1 pielikums un 23 atsauces uz literatūras avotiem.    Darba mērķis bija izvērtēt optometrista kabineta parametru atbilstību redzes novērtēšanas prasībām. Tika izanalizēti 17 optometristu kabineti. Rezultāti demonstrēja, ka optometristu kabinetu izmēri ir 7,26-18,49 m2. Attālums no pacienta krēsla atzveltnes līdz optotipu demonstrēšanas ekrānam ir 3,19-5,07 m. Ja krēslā pacients sēž ar taisnu muguru, attālums līdz ekrānam samazinās, dažos gadījumos attālumam kļūstot mazākam par 3 m. Nenovēro statistiski nozīmīgu atšķirību pārrēķinātajam un teorētiskajam redzes asumam. Pacientam pieliecoties tuvāk, redzes asums tiek novērtēts augstāks nekā ir realitātē, jo īpaši mazākiem optotipu izmēriem",0
121,Asaru osmolaritāte dažādu profesiju pārstāvjiem,"Bakalaura darbs ir uzrakstīts latviešu valodā datorsalikumā uz 34 lapaspusēm. Tas satur 19 attēlus, 4 tabulas, 33 atsauces uz literatūras avotiem. Darba mērķis bija novērtēt vides faktoru ietekmi uz asaru osmolaritāti, salīdzināt ar ārā strādājošo dalībnieku rezultātiem ar iekšā strādājošo dalībnieku rezultātiem. Pētījums tika veikts 2. posmos, 1. posms anketēšanas daļa kurā piedalījās 200 cilvēku, 2. posms kurā notika osmolaritātes mērījumi, piedalījās 105 cilvēki. Rezultāti pieradīja, kad gaisa relatīvais mitrums atstāj ietekmi uz asaru osmolaritāti un nav būtisku izmaiņu  starp dalībnieku grupām.",0
122,Krāsu kategorizācijas īpatnības īso viļņu spektrā bilingvāli un monolingvāli latviski runājošajiem,"Darbs ir uzrakstīts latviešu valodā uz 28 lapaspusēm. Tas satur 15 attēlus, 2 tabulas, 21 atsauces uz literatūras avotiem.  Bakalaura darba mērķis bija izpētīt zilas un gaiši zilas, „синий” un „голубой” krāsu kategorizācijas īpatnības latviski un bilingvāli runājošiem cilvēkiem Latvijā.  Pētījumā piedalījās 38 sievietes, vecumā no 18 līdz 29 gadiem. 19 no 38 sievietēm bilingvāli runājošas un 19 sievietes latviski runājošas.",0
123,Dažādu acs modeļu optisko parametru izpēte,"Bakalaura darbs ir uzrakstīts latviešu valodā uz 32 lappusēm, satur 15 attēlus, 7 tabulas un 28 atsauces uz literatūras avotiem. Mērķis: novērtēt, kurš literatūrā aprakstītais acs modelis vislabāk atbilst lielas cilvēku populācijas vidējiem acs optiskajām parametriem. Secinājumi: 1.Modulācijas pārneses funkcijas pamatā esošais salīdzinājums piecu teorētisko modeļu gadījumā, kas zināmi no literatūras, atklāj, ka Liu un Brenana modelis uzrāda vislabāko modulācijas pārneses funkciju. Pēc korelācijas analīzes un vismazāko kvadrātu metodes Gulstranda acs modelis uzrādīja vistuvākos rezultātus cilvēka acs modulācijas pārneses funkcijai.  2.Liu un Brenana modelis uzrādīja visaugstāko robežfrekvenci modulācijas pārneses funkcijai, tādējādi iegūstot redzes asumu V=4,00 dec. v., savukārt pēc modeļa punkta izkliedes funkcijas pilna platuma pusē maksimuma metodes uzrādot redzes asumu V=2,80 dec. v., atšķiroties no cilvēka populācijas vidējā redzes asuma, kas ir 0,98 ± 0,68 dec. v.. Emsleja, Gulstranda, Helmholca un Šviegerlinga modeļu rezultāti ietilpst lielas cilvēku populācijas vidējās redzes asuma robežās. 3.Liu un Brenana modelis polihromatiskā gaismā uzrāda vismazāko hromatiskās aberācijas dioptrisko nobīdi 0,35 D. Gulstranda, Helmholca, Šviegerlinga, Liu un Brenana acs modeļi labāk raksturo cilvēka vidējo hromatiskās aberācijas nobīdi, ietilpstot abu cilvēku hromatisko aberāciju pētījumu rezultātu robežās.",0
124,Makulas pigmenta optisko blīvumu ietekmējošie faktori skolas vecuma bērniem,"Bakalaura darbs ir uzrakstīts latviešu valodā uz 37 lapaspusēm un satur 14 attēlus, 6 tabulas un 71 atsauci uz literatūras avotiem. Darba mērķis bija noskaidrot makulas pigmenta optisko blīvumu skolas vecuma bērniem Mārupes pamatskolā un tā saistību ar ķermeņa masas indeksu un citiem faktoriem. Pētījumā piedalījās 253 bērni vecumā no 7 līdz 14 gadiem (vidējais vecums 9 gadi), kuriem tika noteikts makulas pigmenta optiskais blīvums ar Macular Pigment Screener iekārtu, kas balstās uz hetereohromatisko flikera fotometriju. Bakalaura darbā netika pierādīta statistiski nozīmīga saistība starp makulas pigmenta optisko blīvumu un ķermeņa masas indeksu, dzimumu un varavīksnenes krāsu.",0
125,Optiskās koherences tomogrāfijas pielietojums radzenes parametru novērtēšanā,"Bakalaura darbs ir uzrakstīts latviešu valodā uz 35 lapaspusēm. Tas satur 20 attēlus, 4 tabulas, un 39 atsauces uz literatūras avotiem. Mērķis: Salīdzināt radzenes parametrus dalībniekiem dažādās vecuma grupās. Metode: Tika veikti radzenes biezuma un radzenes epitēlija biezuma mērījumi 6 mm diametrā, izmantojot optiskās koherences tomogrāfu Topcon Maestro 3D. Mērījumu preciziātes salīdzināšanai radzenes centrālais biezums tika mērīts ar bezkontakta optisko pahimetru Topcon TRK-1P. Rezultāti: Radzenes biezums ir atšķirīgs centrā un virzienā uz perifēriju. Radzene ir biezāka nazālajā pusē (N, S, IN, SN) un plānāka temporālajā pusē (T, I, IT, ST). Radzenes epitēlija biezums centrā ir būtiski atšķirīgs no epitēlija biezuma dažādos punktos perifērijā 6 mm diametrā visās vecuma grupās. Ir korelācijas starp radzenes biezumu dažādos radzenes punktos un dalībnieku vecumu. Radzenes epitēlija biezuma sadalījums ir būtiski atšķirīgs attiecībā pret dalībnieku vecumu.",0
126,Augstāko kārtu aberācijas dažādās keratokonusa pakāpēs,"Bakalaura darbs uzrakstīts latviešu valodā uz 32 lapaspusēm. Tas satur 17 attēlus, 4 tabulas un 39 atsauces uz literatūras avotiem.   Darba mērķis: noskaidrot, kuras augstākās kārtas aberācijas keratokonusa pacientiem tiek ietekmētas un vai dažādās keratokonusa pakāpēs ir atšķirības aberāciju lielumā.   Dalībnieki: 206 dalībnieki vecumā no 20 līdz 45 gadiem, ar un bez diagnosticēta keratokonusa.   Metode: Ar datorizētu topogrāfu iegūti radzenes dati un aberāciju lielumi, kas salīdzināti ar kontroles grupas rezultātiem.  Rezultāti: Augstākās kārtas aberācijas keratokonusa gadījumā un tā pakāpēs mainās, dominējot vertikālajai komai. Redzes asums vāji korelē ar aberāciju lielumu.",0
127,Anizeikonijas testu precizitātes novērtējums,"Maģistra darbs ir uzrakstīts latviešu valodā uz 52 lapaspusēm. Tas satur 23 attēlus, 6 tabulas, 42 atsauces uz literatūras avotiem un 3 pielikumus. Maģistra darba mērķis bija novērtēt Mailza, Brečera, Polarizētā un Datorizētā anizeikonijas testu precizitāti. 21 pētījuma dalībniekam (vid. vecums 25 ± 5 g.) ar palielinošajām lēcām tika inducēta anizeikonija, kuru vērtēja ar minētajiem testiem tumsas apstākļos. Mailza un Brečera testi uzrāda par 40 % un 26 % lielāku anizeikoniju nekā tika izraisīts ar palielinošajām lēcām. Polarizētais un Datorizētais anizeikonijas testi uzrāda vidēji par 24,5 % un 17 % mazāku anizeikonijas lielumu nekā tika izraisīts ar palielinošajām lēcām. No visiem minētajiem anizeikonijas testiem Datorizētais tests uzrāda precīzākus novērtētās anizeikonijas lieluma rezultātus.",0
128,Dziļuma uztvere darbā ar volumetrisko ekrānu atkarībā no skatīšanās attāluma,"Bakalaura darbs ir uzrakstīts latviešu valodā uz 37 lapaspusēm. Tas satur 12 attēlus, 3 tabulas un 41 atsauci uz literatūras avotiem.  Darba mērķis – noskaidrot, kā skatīšanās attālums līdz volumetriskajam ekrānam ietekmē relatīvā dziļuma uztveri. Pētījumā 20 dalībnieki veica relatīvā dziļuma noteikšanas uzdevumu uz volumetriskā daudzplakņu ekrāna dažādos skatīšanās attālumos (0,5 m – 2,5 m). Redzes stimulu veidoja četri apļi, kur viens no tiem tika projicēts tuvāk dalībniekam. Dalībnieka uzdevums bija noteikt tuvāko apli. Rezultāti parādīja, ka, pieaugot skatīšanās attālumam, uzdevuma izpildes pareizība samazinās un laiks pieaug. Skatīšanās attāluma būtiska ietekme uz uzdevuma izpildi tika pierādīta pārsvarā tuvākos attālumos.",0
129,Zilās gaismas ietekme uz acī noklīdušo gaismu,"Darbs ir uzrakstīts latviešu valodā uz 28 lappusēm. Tajā kopā ir 18 attēli un 15 atsauces uz literatūras avotiem. Darba mērķis : izvērtēt zilo gaismu bloķējošo lēcu ietekmi uz acī noklīdušo gaismu. Tika veikti mērījumi 21 dalībniekam ar C-Quant iekārtu, mērot acī noklīdušās gaismas daudzumu ar četrām dažādām lēcām- dzelteni tonētu lēcu, lēcu bez pretatspīduma klājuma, lēcu ar zilo gaismu bloķējošo klājumu, lēcu ar ķīmiski iestrādātu zilo gaismas bloku. Apkopojot datus tika secināts, ka lēca bez pretatspīduma klājuma un lēcas, kas samazina acī nonākušo zilo gaismu, statistiski būtiski nepalielina acī noklīdušās gaismas līmeni. Savukārt, dzelteni tonēta lēca statistiski būtiski palielina acī noklīdušās gaismas līmeni. Atslēgvārdi: gaismas izkliede acī, zilā gaisma, lēcas ar dažādiem klājumiem.",0
130,P3HT plānu kārtiņu īpašību pētījumi 3D printētu termoelektrisko ierīču pielietojumiem,"Šajā darbā tika veikti pētījumi ar poli (3-heksiltiofēna) (P3HT) plānajām kārtiņām ar mērķi novērtēt šī materiāla pielietojamību 3D printētās termoelektriskās ierīcēs. Darbā tika pētītas tīras dažādu polimerizāciju pakāpes P3HT plānās kārtiņas un kārtiņas, kas ir dopētas ar (2,3,5,6-Tetrafluoro-2,5-cikloheksadiēn-1,4-dilidēn)-dimalonodinitrilu (F4TCNQ). Šīm kārtiņām tika noteikta elektrovadītspēja, Zēbeka koeficienti kā arī jaudas faktora vērtības. Lai varētu novērtēt šo vielu pielietojamību 3D printēšanai, to veidotās plānās kārtiņas tika karsētas un noteikti to raksturojošie koeficienti pēc katras karsēšanas. Šī karsēšana simulē apstākļus, kādiem tiktu pakļauti materiāli 3D printēšanas procesā. Salīdzinot iegūtos rezultātus, var spriest par konkrētā materiāla pielietojamību 3D printēšanas procesam.",0
131,Valūtu instrumentu laikrindas statistiskā analīze un prognozēšana,"Šī darba mērķis ir sniegt Forex tirgus pamatideju pārskatu, izskaidrojot fundamentālos jēdzienus, kas veido šī tirgus bāzi. Dažādo platformu rūpīga izpēte sniedz iespēju dziļāk izprast Forex tirgu, kā arī pievērst uzmanību detaļām, kas svarīgas sev piemērotākas platformas izvēlē. Tehniskā analīze, ko lieto, lai paredzētu cenu virzienu nākotnē, tiek pārveidota tirdzniecības stratēģijās. Lai šīs stratēģijas pamatotu, pāris no tehniskajā analizē izmantotajiem indikatoriem un osciliatoriem tiek analizēti un sniegta to signālu interpretācija. Praktiskajā pētījumā autors izveidojis stratēģiju, kurā pārbauda indikatoru signālus par pirkumu vai pārdošanu un vai pēc signāla saņemšanas tiek sasniegts mērķis 24 stundu laikā.",0
132,Spēles ar nestriktu komunikāciju struktūru un to analīze,"Bakalaura darbs veltīts spēlēm ar nestriktu komunikācijas struktūru. Darbs satur pārskatu par klasisko kooperatīvo spēļu teoriju un spēlēm ar komunikācijas struktūru. Spēles ar nestriktu komunikācijas struktūru ir definētas, par pamatu ņemot nestriktas kopas un nestrikta grafa jēdzienus. Ir aprakstītas spēlētāju Šeplī vērtības, pozīciju vērtības un cg-pozīciju vērtības. Piemēros parādīts kā  komunikācijas struktūra un tās nestriktas mijiedarbības starp spēlētajiem ietekmē spēlētāju nozīmīguma rādītājiem.",0
133,Metodisks palīgmateriāls matemātikā vidusskolai jaunā standarta realizācijai,"Bakalaura darba “Metodisks palīgmateriāls matemātikā vidusskolai jaunā standarta realizācijai” mērķis ir izveidot metodisku palīgmateriālu vidusskolēniem matemātikā, kurā apskata sīkāk gadījuma klejošanu, tai skaitā Katalāna skaitļus un atvasinājuma jēdzienu, definīciju, atvasināšanas kārtulas un formulas.  Teorētiskajā daļā tiek apskatīta Markova ķēdes definīcija, un teorēma par gadījuma klejošanu, kā arī funkcijas atvasinājuma fizikālā nozīme.  Bakalaura darbā ir izveidota programma, kas simulē gadījuma klejošanu režģī, ar kustību uz leju. Bakalaura darbā secināts, ka izveidotais metodiskais palīgmateriāls palīdz skolēniem labāk saprast gadījuma klejošanu, varbūtību principu un atvasinājuma būtību. Izstrādāto programmu var izmantot, varbūtību aprēķināšanā, ar kādām daļiņa katrā soļu skaitā var nonākt līdz ekrāna malai.",0
134,Gabaliem lineāru diferenču vienādojumu sistēmu uzvedība,"Bakalaura darbā tiek apskatı̄ta noteikta veida gabaliem lineāru divu diferenču vienādojumu sistēmu uzvedı̄ba. Tiek pierādı̄ts, ka visi sistēmas atrisinājumi ir eventuāli lı̄dzsvara punktam. Darbā ir atreferēti raksta [5] rezultāti, kas papildināti ar izvedumiem, ilustrācijām un piemēriem. Saistı̄bā ar šo rakstu tiek analizēti citi iespējamie apskatı̄tās sistēmas gadı̄jumi atkarı̄bā no parametriem b un d. Tiek atrasti lı̄dzsvara punkti un izvirzı̄tas hipotēzes par sistēmas atrisinājumu izsturēšanos atkarı̄bā no parametriem. Vienā no gadı̄jumiem ir izdevies pierādı̄t atrisinājuma ar periodu 7 eksistenci.",0
135,Lagranža nenoteikto reizinātāju metode,"Bakalaura darbs veltīts nelineārās programmēšanas problēmu ar ierobežojumu vienādību formā un jaukta veida ierobežojumiem atrisināšanai, izmantojot Lagranža nenoteikto reizinātāju metodi. Darbā dots vēsturiski ieskats, kā metode izveidojusies. Ierobežojumiem vienādību formā apskatīti vairāki pierādījumi metodes pamatojumam. Visos ierobežojumu veidi ilustrēti ar piemēriem. Attēli veidoti datorprogrammā Matlab.",0
136,Reakcijas - difūzijas vienādojuma izpēte degšanas procesa modelēšanā,"Darbā ir izvēlēts degšanas procesa matemātiskais modelis, un aplūkots siltumvadīšanas vienādojums cilindriskajās koordinātēs ar siltumavotu. Tiek iegūts precīzais atrisinājums, izmantojot mainīgo atdalīšanas metodi. Izmantojo programmu MATLAB, tiek atrasts skaitliskais atrisinājums ar galīgo diferenču aizklāto metodi. Tiek veikta iegūto rezultātu validācija, un izvēlētā soļa lieluma atkarības analīze. Darba beigās tiek apskatīta arī nelineāra problēma, kad tiek pievienots siltumavots. Programmā MATLAB tiek veiktas nelineārās problēmas dažādas simulācijas.",0
137,Lineārie jaukto efektu modeļi un to pielietojumi,"Bakalaura darbā aplūkota lineāro jaukto efektu modeļu teorija un to praktiskā pielietojuma aspekti datu analīzē. Nereti šādi modeļi tiek pielietoti medicīnas, bioloģijas un valodniecības nozaru pētījumos, ja datos ir atkarīgi novērojumi. Lineāros jaukto efektu modeļos iekļauti fiksētie efekti un gadījuma efekti, kas ņem vērā katra subjekta vai grupas ietekmi uz interesējošo mainīgo. Darbā modeļi pielietoti garengriezuma un atkārtotu mērījumu datu piemēriem. Iegūtais lineāro jaukto efektu modelis salīdzināts ar atkārtotu mērījumu ANOVA testu atkārtotu mērījumu datiem. Tika secināts, ka salīdzinātās metodes darbojas līdzīgi, taču lineāriem jaukto efektu modeļiem ir vairāk priekšrocību.",0
138,Ancova metode ar pielietojumu biostatistikā,"Šajā darbā tiks apskatīta mūsdienās lielu nozīmi ieguvusī ANCOVA metode, kuru izmanto medicīniskos pētījumos. Īss ieskats tiek aplūkots divām metodēm-ANOVA metodei un lineārajai regresijai,lai saprastu kā ANCOVA metode tika izveidota. Tas ir ļoti nozīmīgi, jo tās veido ANCOVA metodi. Kā arī teorijas beigās apskata ANCOVA metodi. Metodi pielietojot jāpārbauda dažādi nosacījumi, tāpēc tika izveidots algoritms, kas spēj apvienot visas nepieciešamās darbības, kā arī tiek pievienots R programmas kods. Darba nobeigumā tiks apskatīti arī praktiski piemēri, kuri spēs parādīt tās nozīmīgumu reālās dzīves situācijās.",0
139,Uz α -līmeņiem un turpinājuma principiem balstītas nestriktās lineārās programmēšanas metodes,"Darbs ir veltīts nestriktās lineārās programmēšanas uzdevumiem un to risināšanas metodēm. Darbā ir aprakstīti nestriktās matemātiskās programmēšanas uzdevumu klasifikācijas principi,  ir dots ieskats nestrikto skaitļu teorijā. Ir aprakstītas uz α-līmeņiem balstītas nestriktās lineārās programmēšānas uzdevumu risināšanas metodes atkarībā no papildus ievestā parametra λ. Darbs satur skaitliskos piemērus ar grafisko interpretāciju, lai ilustrētu aprakstītas metodes.",0
140,Empīriskās ticamības funkcijas izmantošana klasteru analīzē,"Bakalaura darbā apskatīta klasteru analīze ar empīriskās ticamības funkciju. Tās rezultāti salīdzināti ar pazīstamāko klasteru analīžu rezultātiem: hierarhisko klasterizāciju, k-vidējo klasterizāciju un uz modeļa balstīto Gausa jaukto modeļu klasterizāciju. Tika aplūkotas klasterizācijas metodes simulētiem un reāliem datu piemēriem, lai novērtētu, kurš algoritms veiksmīgāk veic datu klasterizāciju. Simulēto datu gadījumā Rand indekss rezultātus salīdzina ar sākotnējo datu grupām. Darba mērķis ir noskaidrot, kādas priekšrocības ir klasterizējot datus ar empīriskās ticamības funkciju. Gūtie rezultāti liecina, ka novērojumiem, kuros ir izlēcēji, klasteru analīze ar empīrisko ticamības funkciju veiksmīgi veic datu klasterizēšanu.",0
141,Vienas rindas daudzkanālu un vairāku rindu daudzkanālu modeļu matemātiskās analīzes salīdzinājums,"Šis darbs ir par vienas rindas daudzkanālu un vairāku rindu daudzkanālu modeļu salīdzināšanu. Darba gaitā tika izvirzītas divas hipotēzes. Pirmā hipotēze: Ja M/M/c modelim ir viena rinda, tad tas ir efektīvāks un tā sagaidāmās kopējās izmaksas ir mazākas nekā M/M/c modelim ar c atsevišķām rindām. Otrā hipotēze: Ja M/M/c modelim ar apkalpošanas prioritātēm ir viena rinda, tad tas ir efektīvāks un tā sagaidāmās kopējās izmaksas ir mazākas nekā tādam pat modelim ar c atsevišķām rindām. Lai apstiprinātu hipotēzes, tika izveidoti divi uzdevumi, kuros salīdzina modeļu efektivitātes rādītājus un sagaidāmās kopējās izmaksas.  Darba beigās tiek secināts, ka izvirzītās hipotēzes ir patiesas.",0
142,Masu apkalpošanas sistēmu tīklu izmantošana bankas darbībā,"Bakalaura darbā ir īss masu apkalpošanas teorijas apraksts un vēstures ieskats. Tiek aprakstītas masu apkalpošanas sistēmas un masu apkalpošanas tīkli. Darba mērķis ir izpētīt divus dažādus masu apkalpošanas tīklus – atvērto Džeksona tīklu un slēgto Gordona – Ņūela tīklu. Darba noslēgumā ir izstrādāti praktiski uzdevumi, kuros tiek izmantotas Džeksona un Gordona – Ņūela teorēmas.",0
143,Dinamiskās spēles ar nepilnu informāciju,"Bakalaura darba tēma “Dinamiskās spēles ar nepilnu informāciju” izvēlēta, lai dotu priekšstatu par dinamisko (ekstensīvo jeb pozīciju) spēļu būtību (jēdzienu). Bakalaura darba mērķis ir dinamisko spēļu ar nepilnu informāciju izpēte. Darbā tiek aplūkotas tādas dinamiskās spēles, kurās spēlētājam nav informācijas par to, kādu gājienu ir izdarījis viņa pretinieks, tad viņš nevar izšķirt, kurā no spēles mezgliem viņš atrodas. Kā spēles ar nepilnu informāciju tiek apskatītas Beijesa spēle un signālspēle. Lai labāk izprastu doto spēļu jēdzienus, spēļu norises gaita tiek ilustēta ar piemēriem. Darba autors ir veicis signālspēlēs jutīguma analīzi, lai noskaidrotu, cik lielā mērā drīkst izmainīt ieguvumu vektorus, lai saglabātos konkrētā spēlē iegūts(-ie) pilns(-ie) Beijesa līdzsvars(-i). Bakalaura darbs noformēts datorprogrammā LATEX.",0
144,Piegādes ķēdes modelēšana izmantojot masu apkalpošanas sistēmas,"Darba tēma: Piegādes ķēdes modelēšana izmantojot masu apkalpošanas sistēmas Darba autors: Daniels Dāvis Ore Darbs ir veltīts, lai pētītu piegādes rindu ķēdes modeļus. Noteikt kādas ir teorētiskās iespējas un pielietojums, ja tiek aplūkotas ikdienā sastopamas masu apkalpošanas sistēmas. Darbā tiek aprakstīts mākslīgi izveidots piegādes ķēdes modelis. Darbā tiek apkopota teorija, kas paskaidro rindu sistēmu modeļus un kā noteikt dažādus sistēmas kvalitātes parametrus. Tiek aprakstīta programma Java Modeling Tools, kas ir paredzēta, lai analizētu rindu sistēmas veicot simulācijas. Izmantojot apkopoto informāciju, tiek praktiski noteikti un aprakstīti kvalitātes rādītāji mākslīgi izveidotajam modelim un iegūti secinājumus.",0
145,Robusta binārā klasifikācija ar loģistisko regresiju,"Darbs veltīts loģistiskās regresijas izpētei, kas ir viena no populārākajām metodēm, risinot klasifikācijas uzdevumus. Kļūdas atkarīgajā mainīgajā var būtiski ietekmēt klasificēšanas veiktspēju. Darbā uzsvars likts uz robustu loģistiskās regresijas paplašinājumu, kas ir balstīts uz kļūdaino klašu ietveršanu modeļa apmācībā, lai modelis nezaudētu savu klasifikācijas veiktspēju. Modeļa apmācība noris līdzīgi kā loģistiskajā regresijā. Darbā aplūkota gan loģistiskā regresija, gan robustā loģistiskā regresija ar nobīdes parametriem. Abas metodes pielietotas praktiski programmā R Studio uz reāliem datiem. Darba mērķis ir pārbaudīt, kā abas metodes darbojās un salīdzināt sniegtos rezultātus.",0
146,Kombinatoriskās ģeometrijas speciālas problēmas,"Maģistra darbā ir pētītas divas kombinatoriskās ģeometrijas problēmas – heksamondu spēle diviem spēlētājiem un taisnstūra 2×3 bloķēšana. Ir atrasta uzvaroša stratēģija pirmajam spēlētājam heksamondu spēlē. Ir iegūti daži jauni rezultāti, saistībā ar taisnstūra 2×3 bloķēšanas problēmu.",0
147,Dziļo neironu tīkla lietojums portfeļa konstrukcijas optimizācijā,"Samazinoties skaitļošanas jaudas izmaksām un pieaugot pētniecībai, neironu tīklu popularitāte pēdējos gados strauji augusi, un to pielietojumam tiek atrastas jaunas vietas, kas iepriekš nav bijušaspraktiskipieejamas. DarbātiekizmantotarekurentuneironatīklustruktūraMarkovitza optimālā portfeļa kontekstā, lai optimizētu riska un kapitāla ienesīguma attiecību ieguldījumu portfeļos. Izmantojotpēdējodesmitgaduikmēnešadatustiekdemonstrēts,kadziļoneironutīklu struktūrasuzrādalabākusniegumukāvienmērīgisabalansētsieguldījumuportfelisunklasiskās finanšu literatūras metodes, sasniedzot augstāku absolūto ienesīgumu un Sharpe koeficientu trenēšanasuntestakopās.",0
148,Varbūtību teorijas praktiskie uzdevumi vidusskolai trīs līmeņos,"Maģistra darbs satur 3 nodaļas un 1 pielikumu, kurās ir gan teorētiskais materiāls varbūtību teorijā un statistikā vidusskolai, gan uzdevumu daļa. Praktiskais materiāls ir izveidots trīs sarežģītības līmeņos Microsoft Power Point veidnē. Tiek pētītas mācību standarta topošas izmaiņas, tajā skaitā, kādēļ ir svarīgi sadalīt praktiskus uzdevumus matemātikā trīs grūtības pakāpēs. Praktiskā daļa ir izstrādāta radošā, skolēnam saprotamā veidā, ir sagatavoti nestandarta uzdevumi, saistoši ar citām nozarēm kā bioloģijā, ķīmijā un fizikā, kas ļauj skolēnam sajust tiešo saikni starp matemātiku un reālo dzīvi. Dažos uzdevumos tika izveidoti ieteikumi risināšanai. Mācību pieeja atbilst jaunā mācību satura prasībām.",0
149,"Elektro-optiski aktīva organiska materiāla orientēšanas dinamikas pētījumi, izmantojot plakanparalēlus elektrodus","Pēdējā desmitgadē par perspektīvu risinājumu informācijas pārvades ātruma palielināšanai tiek uzskatīta elektronisko komponenšu aizstāšana ar fotoniskām integrālajām shēmām (FIS), kuru attīstībai nepieciešami jauni materiāli ar specifiskām īpašībām. Viena no materiālu klasēm, kas varētu rast pielietojumu FIS pagatavošanā, ir organiskie materiāli. Lai tos varētu izmantot ierīces izgatavošanā, organiskajiem materiāliem jāatbilst noteiktām tehnoloģiskām prasībām.  Darbā aplūkoti fizikālie procesi, kas notiek, veicot vienu no FIS pagatavošanas tehnoloģiskajiem soļiem - stiklveida organisko materiālu orientēšanu ārējā elektriskā laukā.  Lai pētītu šī procesa dinamiku un efektivitāti, darbā izmantota optiskās otrās harmonikas ģenerācija (OHĢ). Mērījumi veikti paraugos ar plakanparalēliem elektrodiem, PMMA-DMABI saimnieks-viesis sistēmām, kur DMABI koncentrācija mainīta no 1% līdz 16% pēc svara. Darbā parādīts, ka OHĢ pastāv atšķirīgas, no koncentrācijas atkarīgas orientējošā elektriskā lauka sliekšņa vērtības. Tas skaidrojams ar sistēmas stiklošanās temperatūru un hromofora molekulu mijiedarbību.",0
150,AMZ virsotnes tuvumā esošo pulsējošo zvaigžņu augstas izšķirtspējas spektroskopija,"Darbā veikta augstas izšķirtspējas spektra modelēšana trim AMZ virsotnes tuvumā esošām zvaigznēm ar mērķi precizēt atmosfēras parametrus un ķīmisko sastāvu, kā arī aprēķināt raksturlielumu izmaiņas pulsāciju gaitā. Konstatēts, ka IRAS 22272+5435 efektīvā temperatūra pulsāciju laikā mainās 650 K diapazonā, bet brīvās krišanas paātrinājums par 0.2 dex, kas liecina par zvaigznes rādiusa izmaiņām ar kārtu 14.5 R☉. IRAS 07057-1150 efektīvā temperatūra mainās vismaz 300 K diapazonā. Pirmo reizi aprēķināta deviņu ķīmisko elementu  (Na, V, Mg, Ce, Se, Sr, Er, Tm, Lu) koncentrācija IRAS Z02229+6208 un IRAS 22272+5435 atmosfērās.",0
151,Houksa process un tā pielietojumi finanšu nozarē,"Houksa process ir uz intensitāti bāzēts pašierosinošs process, kurš mūsdienas tiek plaši izmantots finanšu nozarē, analizējot akciju cenu mikrostruktūru. Darbā apkopota būtiskākā informācija par Houksa procesu. Apskatīti pamatprocesi, kas ir Houksa procesa pamatā (punktu process, skaitīšanas process, Puasona process). No diviem dažādiem skatpunktiem definēts Houksa process - kā intensitātes process un kā klasteru process. Īpaša vērība pievērsta Houksa procesa modeļa piemērotības novērtējumam. Apskatītas vairākas metodes gan grafiskas, gan kvantitatīvas. Aprakstīta vienkāršākā metode Houksa procesa parametru noteikšanai - vislielākās ticamības funkcijas metode. Darbā tiek uzrādīts, ka Houksa process ir noderīgs instruments akciju analīzē. Tas tiek piemērots Bitcoin cenas svārstību analīzei. Tiek noteikti Bitcoin Houksa procesa parametri un salīdzināti ar citām akcijām. Papildus tiek izstrādāta tirdzniecības stratēģija Amazon akciju datiem, izmantojot pirkšanas procesa zarošanās koeficientu, kā arī pirkšanas procesa un pārdošanas procesa zarošanās koeficienta attiecību.",0
152,Saules paneļu efektivitāte Latvijas klimatā,"Darba mērķis ir noteikt optimālo saules paneļu izvietojuma veidu Latvijas klimatiskajos apstākļos.  Pētot divu veidu saules paneļus, kas novietoti piecās dažādās telpiskajās orientācijās Latvijas Universitātes Botāniskā dārza teritorijā, tiek noteikta solāro paneļu efektivitātes atkarība no šiem parametriem: Saules paneļu tips (JA vai LG); Telpiskā orientācija (R.13, A.13, D.13, D.40, D.90); Gada mēnesis (janvāris - aprīlis); Meteoroloģiskie apstākļi (saules apstarojums).  Iegūtie monitoringa rezultāti tiek analizēti kontekstā ar saules izstarojuma intensitāti, paneļu potenciālās efektivitātes fizikālo novērtējumu un citu mērījumu rezultātiem. Rezultāti liecina, ka optimālie parametri ir LG panelis D virziena 40 grādu leņķī. Pētījuma datu analīzes rīks ir pieejams https://github.com/chararchter/solR.",0
153,Cs2 molekulas A~b kompleksa augstas izšķirtspējas spektroskopiskie pētījumi un elektroniskās struktūras analīze,"Šajā maģistra darbā veikts Cs2 molekulas 〖A^1∑〗_u^+ un 〖b 〗^3 Π_u stāvokļu kompleksa elektroniskās-svārstību-rotācijas struktūras pētījums pielietojot Furjē transformāciju spektroskopijas un lāzera inducētās fluorescences (LIF) metodes. 〖A^1∑〗_u^+ un 〖b 〗^3 Π_u stāvokļus raksturo spēcīga spin-orbitālā mijiedarbība, kuras rezultātā stāvokļi veido saistītu A~b kompleksu. Cs2 molekulas pētīšanai maģistra darbā pielietota LIF metode, izmantojot dažādas lāzeru sistēmas, kombinācijā ar Furjē transformāciju spektrometru (Bruker IFS-125HR). Eksperimentāli reģistrēti un analizēti Cs2 molekulas spektri pārejās no A~b kompleksa uz pamatstāvokli. Darbā aprakstīts spektru apstrādes process, kura rezultātā iegūtas ~4500 termu vērtības enerģijas diapazonā ~9450-13630 cm-1. Iegūtās termu vērtības būtiski palielina A~b kompleksa eksperimentālo datu lauka sistemātiku. Uz pētījuma rezultātiem balstīts deperturbācijas modelis, kurš spējīgs reproducēt vairāk kā 95% termu vērtību ar eksperimentālās kļūdas precizitāti.",0
154,Nanovadu sakārtošana uz elektrodiem ar dielektroforēzi nanoelektromehānisku slēdžu izveidei,"Dielektroforēze ir polarizējumu daļiņu manipulācija nehomogēnā elektriskā laukā. Ar šīs manipulācijas metodi  ir iespējama viendimensionālu nanovadu sakārtošana uz mikroelektrodu pāriem, tāpēc var tikt pielietota nanoelektromehānisko slēdžu izveidē. Šīs nanoierīces veic pārslēgšanos starp izslēgtiem un ieslēgtiem stāvokļiem izmantojot nanovadus kā pārslēgšanās elementus. Darbā tika pētīta dielektroforēzes procesa iznākuma atkarība no dažādiem ietekmējošiem faktoriem ar mērķi optimizēt individuālu nanovadu sakārtošanu uz mikroelektrodu pāriem nanoelektromehānisko slēdžu izveidei. Eksperimentāli tika pētīts dielektrofororēzes procesa iznākuma atkarība no maiņsprieguma frekvences un amplitūdas CuO nanovadu uznešanā uz mikroeletrodiem. Tika izstrādāts paņēmiens kapilāro spēku ietekmes mazināšanai ar supekritiskās žāvēšanas palīdzību, kas ļauj uznest brīvi stāvošos nanovadus virs elektrodu pamatnes. Demonstrēts nanoelektromehāniskai slēdzis ar dielektroforēzi uznestu CuO nanovadu",0
155,Šķidra metāla plūsmas un kristalizācijas izpēte ar neitronu radiogrāfiju,"Darbā pētīta orientētā kristalizācija, izmantojot neinvazīvu attēlveidošanas tehniku - neitronu radiogrāfiju. Rezultāti pirmo reizi atklāj daļiņu iesalšanas procesu metāla sacietēšanas laikā makro izmērā, ir parādīts, ka daļiņu iesalšana tilpumā notiek, kad cietā un šķidrā fāze veido pusšķidru maisījumu. Eksperimenti veikti ar alvu (Sn) taisnstūrveida traukā, kas tiek elektromagnētiski maisīta un orientēti kristalizēta. Informācija par recirkulējošo plūsmu ievākta, izsekojot 355 - 500 µm gadolīnija (Gd) daļiņas, kas vizualizē plūsmas lauku jebkurā laika momentā. Rezultāti liecina, ka metalurģiskās problēmas, piem., cieta materiāla iemaisīšanu kausējumā vai dielektrisku daļiņu vienmērīgā disperģēšana metālu matricas kompozītos, var tikt atrisinātas ar elektromagnētisku iedarbību uz kausējumu, tam esot pusšķidrā stāvoklī.",0
156,Ar fluoru aktivēta un sārmu metāliem leģēta silīcija dioksīda optisko īpašību noteikšana,"Silīcija dioksīds (SiO2) ir sastopams dabiskos apstākļos, visbiežāk smilts un citu minerālu veidā, taču tas tiek aktīvi sintezēts arī laboratorijās. Mākslīgi ražotam un dabiskam SiO2 ir novērojamas atšķirības, jo, sintezējot SiO2, ir iespējams novērst tā dabiskās nepilnības. SiO2  sintizējot laboratorijā ar ķīmiskām metodēm iespējams iegūt augstas tīrības stiklu un viegli variēt ar piemaisījumiem. Piemēram, SiO2 sintēze ar fluoru vai sārmu metālu piemaisījumiem dažādās koncentrācijās maina vielas fizikālās, ķīmiskās un optiskās īpašības.   SiO2 izmantošana tādās nozarēs kā optika, elektronika, nanotehnoloģijas, medicīna, bioķīmija, pārtikas ķīmija pierāda tā plašās pielietojuma iespējas.  Pētāmajos materiālos SiO2 nanodaļiņu hidroksilgrupas mēģināts aizvietot ar fluora grupām un sārmu metālu piemaisījumiem, kas izmantoti defektu pētīšanai. Pētījumā tika apskatītas nanodaļiņu sintēzes un izvēlēto piemaisījumu ietekme uz optiskajām īpašībām. SiO2 daļiņas, kas aktivētas ar fluoru, palielina gaismas caurlaidību ultravioletajā un tuvajā infrasarkanajā gaismas diapazonā, izturību pret radiāciju un samazina gaismas laušanas koeficentu. SiO2 daļiņas, kas sintezētas ar sārmu metālu piemaisījumiem, veicina kristalizāciju centru rašanos un samazina temperatūru, kas nepieciešama SiO2 nanodaļiņu pārkausēšanai stiklā.  Iegūto SiO2 paraugu optiskās īpašības tika raksturotas, izmantojot Ramans spektroskopijas, FTIR spektroskopijas un fotoluminiscences metodes.",0
157,Pusvadītāju nanovadu īpašības un pielietojumi nanoelektromehāniskās sistēmās,"Nanovadi ir viendimensionāli nanomateriāli ar rādiusu nanometros un garumu mikrometros. Nanovadi ir vēlamas komponentes nanoelektromehāniskās (NEM) ierīcēs, piemēram, slēdžos. Šajās ierīces nanovadi kalpo kā aktīvie elementi, kas, mehāniski pārslēdzoties, spēj pārslēgt elektriskās ķēdes, tāpēc ir svarīgas nanovadu mehāniskās un elektriskās īpašības.  Darbā tika pētīti CuO, GeSn un Bi2Se3 nanovadi ar mērķi tos pielietot NEM ierīcēs. Tika veikta CuO nanovadu sintēze ar termiskās oksidācijas metodi. Izanalizēta dažādu sintēzes parametru, piemēram, ūdens tvaika un elektriskā lauka, ietekme uz nanovadu morfoloģiju. Tika izpētītas CuO nanovadu mehāniskās īpašības. GeSn nanovadu Junga modulis tika noteikts ar rezonanses metodi in-situ skenējošajā elektronu mikroskopā (SEM). Demonstrētas perspektīvas CuO un Bi2Se3 nanovadu integrēšanai NEM slēdžos.",0
158,Jaunu oglekļa zvaigžņu monitorings Piena ceļa galaktikā,"Tika pētītas jaunatklātās oglekļa zvaigznes. Zvaigžņu spektrālie uzņēmumi tika iegūti Latvijas Universitātes Astronomijas Institūta Baldones Astrofizikas observatorijā ar Šmita teleskopa (80/120/240) divām CCD matricām. Pētījumā izmantotie attēli tika iegūti 2018. gada maijā no Cefeja zvaigznāja ar 320 sekunžu ekspozīciju. Tika noteiktas jaunatklāto C zvaigžņu koordinātas un krāsu indeksi J-K, balstoties uz 2MASS katalogu. Tika apskatīti 74 uzņēmumi ar vidēji 100 zvaigžņu spektriem katrā, no tiem izdalītas un analizētas 81 oglekļa zvaigznes, no kurām 10 var uzskatīt par jaunatklātām.  Tika veikts attāluma salīdzinājums pētītajā debess apgabalā ar GAIA satelīta mērījuma datiem spožākajām C zvaigznēm..",0
159,"Plāno kārtiņu magnētisko īpašību izpēte, izmantojot slāpekļa vakanču centrus dimanta kristālā","Šajā darbā tiek izmantota magnētiskā lauka attēlošanas metode, kas balstās uz plānu slāpekļa vakanču krāsu centru slāni dimanta kristālā. Metodes pamatā ir optiski detektētas magnētiskās rezonanses mērījumi, kas sniedz informāciju par divdimensionālu magnētiskā lauka sadalījumu. Pētāmie objekti ir magnētiskas plānas kārtiņas, kurām tiek mērīts magnētiskā lauka sadalījumu, identificējot magnētiskā lauka īpašības un magnētiskus defektus. Pētāmās plānās kārtiņas veidotas no dažādiem ķīmiskajiem elementiem un to kombinācijām, kas ļauj mērījumu procedūru pārbaudīt gan uz relatīvi spēcīgām, gan relatīvi vājām magnētiskām struktūrām. Tā pat tiek novērtēta magnētisko struktūru korelācija ar struktūrām, kas detektējamas ar optiskām metodēm. Šī darba ietvaros tiek uzlabota arī eksperimentālā iekārta, nodrošinot labāku un korektāku rezultātu iegūšanu un apstrādi.",0
160,Uz čukstošās galerijas modu mikrorezonatoru bāzes veidotu sensoru modelēšana,"Darbā tiek pētīti uz čukstošās galerijas modu mikrorezonatoru bāzes veidoti sensori. Tiek veiktas datorsimulācijas ar programmu COMSOL Multiphysics. Datorsimulācijās tiek modelēti dažāda izmēra temperatūras sensori, kas atsevišķos gadījumos tiek salīdzināts ar eksperimentu. Vēl tiek modelēts sensors bio-slāņa biezuma noteikšanai, kas aplīp ap mikrorezonatoru. Kā arī sensors vienas molekulas noteikšanai.",0
161,Torakālās aortas modeļa izveide no datortomogrāfijas uzņēmumiem un asins plūsmas modelēšana tajā,"Torakālās aortas aneirisma diagnosticēšanai izmanto vispārējus aortas parametrus, ar ku- riem nevar noteikt mazāk ekstrēmus, toties letālus, slimības izpausmes gadījumus. Darba mērķis ir izveidot modeli asins plūsmas aprēķinam torakālajā aortā izmantojot reālu pacientu datorto- mogrāfijas uzņēmumus un OpenFOAM atvērtā koda šķidrumu dinamikas rīkkopu. Darbā tika izveidots automātisks algoritms un izstrādāta metodika ģeometrijas apgabala un skaitliskā hidro- dinamikas režģa iegūšanai no aortas datortomogrāfijas uzņēmumiem. Izmantojot izveidoto režģi, tika veikta asins plūsmas modelēšana stacionārā un dinamiskā režīmā, piemeklējot piemērotākus robežnosacījumus pētāmajam apgabalam.",0
162,Ar hromu leģēta alumīnija oksīda izmantojamība dozimetrijā,"Darbā pētītas ar hromu aktivēta alumīnija oksīda dozimetriskās īpašības. Paraugi tika sagatavoti izmantojot Sol-Gel daļiņu sintēzes metodi. Darba galvenais mērķis ir pielāgot materiālu dozimetriskiem nolūkiem. Izveidotajiem paraugiem tika pētītas morfoloģiskās, optiskās un dozimetriskās īpašības. Rezultātā noteikta optimālā hroma oksīda koncentrācija un materiāla TSL intensitātes atkarības no apstarošanas laika, kā arī noteikts uzkrātā starojuma dozas linearitātes apgabals. Lineāra reakcija uz apstarošanas laiku novērota no 1 līdz 60 apstarošanas minūtēm ar rentgenu. Pētījumu rezultāti norāda, ka materiālam piemīt vērā ņemams potenciāls tikt izmantotam dozimetrisku materiālu izveidē. Darbā iegūtos rezultātus var izmantot materiāla sintēzes un aktivācijas koncentrācijas tālākai optimizācijai, kā arī, lai uzlabotu morfoloģiskās īpašības un reakciju uz jonizējošā starojuma dozu.",0
163,"Ar bismuta un atntimona halkogenīdu un CNT heterostruktūrām modificētu polimēru nanokompozītu izgatavošana, raksturošana un pielietojums termoelektriskās ierīcēs","Termoelektriski nanokompozīti, kas modificēti ar oglekļa nanocaurulītēm (CNT), ir pēdējos gados interesi izraisījis pētījumu lauks, galvenokārt saistībā ar to potenciālo pielietojumu elastīgu elektroierīču, tai skaitā termoelektrisko ierīču, ražošanā. Tomēr, salīdzinot neorganiskajiem termoelektriskajiem materiāliem, uz polimēriem bāzētas termoelektriskās ierīces ievērojami atpaliek termoelektriskajā efektivitātē. Šajā darbā  uz polimēru bāzes veidoti nanokompozīti tika modificēti ar CNT, uz kurām uzsintezēts Bi2Se3 un Sb2Te3, plaši pielietoti n- un p-tipa pusvadītāji, kas piesaistījuši pētnieku uzmanību ar izcilām termoelektriskajām un topoloģisko dielektriķu īpašībām. Bi2Se3 un Sb2Te3 nanostruktūras tika sintezētas ar bezkatalizatora fizikālo tvaiku nogulsnēšanas metodi. Iegūtās Bi2Se3/CNT un Sb2Te3/CNT heterostruktūras tika iemaisītas PEDOT:PSS un PVS polimēru matricās. Iegūto heterostruktūru nanokompozītu morfoloģija un ķīmiskais sastāvs tika analizēts, izmantojot skenējošo elektronu mikroskopiju un enerģijas dispersīvo rentgenstaru spektroskopiju. To termoelektriskās un elektriskās īpašības tika analizētas ar laboratorijā veidotu iekārtu, fizikālo īpašību mērījumu sistēmu (PPMS) un potenciostatu. Ar Bi2Se3/CNT un Sb2Te3/CNT modificēti nanokompozīti tika salīdzināti ar citiem termoelektriskajiem nanokompozītiem. Tika analizēti potenciāli nanokompozītu pielietojumi termoelektriskās ierīcēs. Termoelektriski nanokompozīti, kas modificēti ar oglekļa nanocaurulītēm (CNT), ir pēdējos gados interesi izraisījis pētījumu lauks, galvenokārt saistībā ar to potenciālo pielietojumu elastīgu elektroierīču, tai skaitā termoelektrisko ierīču, ražošanā. Tomēr, salīdzinot neorganiskajiem termoelektriskajiem materiāliem, uz polimēriem bāzētas termoelektriskās ierīces ievērojami atpaliek termoelektriskajā efektivitātē. Šajā darbā  uz polimēru bāzes veidoti nanokompozīti tika modificēti ar CNT, uz kurām uzsintezēts Bi2Se3 un Sb2Te3, plaši pielietoti n- un p-tipa pusvadītāji, kas piesaistījuši pētnieku uzmanību ar izcilām termoelektriskajām un topoloģisko dielektriķu īpašībām. Bi2Se3 un Sb2Te3 nanostruktūras tika sintezētas ar bezkatalizatora fizikālo tvaiku nogulsnēšanas metodi. Iegūtās Bi2Se3/CNT un Sb2Te3/CNT heterostruktūras tika iemaisītas PEDOT:PSS un PVS polimēru matricās. Iegūto heterostruktūru nanokompozītu morfoloģija un ķīmiskais sastāvs tika analizēts, izmantojot skenējošo elektronu mikroskopiju un enerģijas dispersīvo rentgenstaru spektroskopiju. To termoelektriskās un elektriskās īpašības tika analizētas ar laboratorijā veidotu iekārtu, fizikālo īpašību mērījumu sistēmu (PPMS) un potenciostatu. Ar Bi2Se3/CNT un Sb2Te3/CNT modificēti nanokompozīti tika salīdzināti ar citiem termoelektriskajiem nanokompozītiem. Tika analizēti potenciāli nanokompozītu pielietojumi termoelektriskās ierīcēs.",0
164,Čukstošas galerijas modas rezonatoru temperatūras sensors,"Čukstošo galerijas modu (ČGM) rezonatori ir sfēriskas formas objekti, kas ir taisīti no optiski caurspīdīgiem materiāliem un ir spējīgi uzturēt optiski cirkulējošu vilni iekšā sfērā, izmantojot pilnīgu iekšējo atstarošanos. Ja ir monohromātisks gaismas avots ar konstantu intensitāti, tad vilnis, kas kustās pa lodes perimetru, sāk konstruktīvi interferēt. Šajā gadījumā rodas rezonanse, ko sauc par čukstošo galeriju modu (ČGM), pēc analoģijas no akustikas. Darbā tiek aplūkots koncepts, ka ČGM rezonatorus varētu izmantot kā temperatūras sensorus. Izmantojot dažāda lieluma rezonatorus un mainot tempratūru, tiek testēta sistēma un rezonanses. Darbā tiek veidota praktiska sistēma ar kuras palīdzību varētu mērīt gan optiskā labuma Q faktorus, gan termiskās izplešanās parametrus, izmantojot ČGM rezonatorus un temperatūras izmaiņas.",0
165,Acu kustību iekārtu IViewX RED500 un EyeLink precizitātes salīdzinājums,"Darbs ir uzrakstīts latviešu valodā uz 34 lapaspusēm. Tas satur 23 attēlus, 28 atsauces uz literatūras avotiem. Darba mērķis ir novērtēt Latvijas Universitātē Optometrijas un redzes zinātnes nodaļā pieejamo acu kustību iekārtu IViewX RED500 un EyeLink 1000 Plus precizitāti. Iekārtu precizitāte tika novērtēta, izmantojot 13 pelēkus diska formas stimulus ar ārējo rādiusu 0,8° un iekšējo – 0,6°, kas tika izvietoti uz balta un melna fona. Dalībniekiem tika sniegts uzdevums apskatīt visus 13 stimulus vienu pēc otra. Iegūtie rezultāti norāda, ka IViewX RED500 un EyeLink 1000 Plus acu kustību iekārtu precizitāte nav būtiski atšķirīga. Novērots EyeLink 1000 Plus precizitātes samazinājās apskatot ekscentriski novietotus stimulus. Tika iegūts, ka stimula fona krāsa būtiski ietekmē acu kustību iekārtu precizitāti. Atslēgvārdi: videokulogrāfija, acu kustību analīze, acu kustību pieraksta precizitāte.",0
166,Robeželementu un galīgo elementu modeļu ar virsmas impedances robežnosacījumiem salīdzinājums augstfrekvences elektromagnētiskā lauka aprēķinos,"Darbā tiek apskatīti silīcija kristālu audzēšanas peldošas zonas metodes skaitliskie elektromagnētiskā lauka aprēķini. Darbā tiek salīdzinātas dažādas skaitlisku aprēķinu metodes. No vienas puses izmanto programmu, kas implementē robeželementu metodes augstfrekvences elektromagnētiska lauka tuvinājumā. Alternatīvi tiek apskatīta virsmas impedances robežnosacījumu ieviešana programmās, kas balstās uz galīgo elementu metodi. Virsmas impedances robežnosacījumu implementācija ir pieejama ANSYS, GetDP un FEMM programmās 2D un 3D gadījumā. Modeļu precizitāte tiek novērtēta uz vienkāršota piemēra. Izmantojot ieviestos robežnosacījumus, tiek veikti reālas 4 collu peldošas zonas sistēmas aprēķini.",0
167,Krāsu kategorizācijas īpatnības īso viļņu spektrā bilingvāli un monolingvāli krieviski runājošajiem,"Bakalaura darbs tika uzrakstīts latviešu valodā uz 36 lapām, kas satur 20 attēlus, 3 tabulas un 24 atsauces uz literatūras avotiem.  Mērķis: Noskaidrot valodas ietekmi uz krāsu kategorizāciju redzamās gaismas īso viļņu spektra daļu. Pētījumā piedalījās 38 dalībnieki, bez krāsu redzes defektiem.  Izvērtējot katru dalībnieku atsevišķi, tika noskaidrots, ka krāsu kategorizācija kategorijās “zils” un “gaiši zils” tiek veikta izvērtējot testa stimula gaišumu. Pētījuma rezultāti liecina, ka nevar viennozīmīgi konstatēt būtisku valodas ietekmi uz krāsu kategorizāciju redzamās gaismas īso viļņu spektra daļā.",0
168,Kontaktlēcu pacientu līdzestība un nelīdzestības iemesli Latvijā,"Bakalaura darbs ir uzrakstīts latviešu valodā uz 73 lapām. Darbs sastāv no ievada, teorētiskās un praktiskās daļas. Darbs satur 42 attēlus, 6 tabulas, 3 pielikumus un 63 literatūras avotu atsauces. Bakalaura darba mērķis: Novērtēt kontaktlēcu pacientu līdzestības un nelīdzestības iemeslus Latvijā. Bakalaura darba uzdevumi:  1. Ar anketēšanas palīdzību noskaidrot un salīdzināt kontaktlēcu lietotāju un optometristu asistentu zināšanas par kontaktlēcu lietošanu un kopšanu. 2. Noskaidrot kontaktlēcu lietotāju biežākās sūdzības. 3. Novērtēt kontaktlēcu lietotāju līdzestību. Metode: Izveidotas 3 anketas. Kontaktlēcu lietotāju anketa izveidotā divās valodas (latviešu un krievu valodā) un sastāv no 36 jautājumiem. Analizētas 140 anketas. Optometrista asistentiem izveidota anketa latviešu valodā un sastāv no 24 jautājumiem. Analizētas 75 anketas. Secinājumi: Izvērtējot visus jautājumus optometristu asistentu anketā, tika noskaidrots, ka pareizo atbilžu īpatsvars šajā respondentu grupā ir 68%. Pareizo atbilžu īpatsvars starp kontaktlēcu lietotājiem jautājumos, kur ir iespējamas pareizās atbildes, ir 42%.",0
169,Konveģences novērtēšana ar dažādām metodēm,"Bakalaura darbs uzrakstīts latviešu valodā uz 29 lapām, satur 15 attēlus, 3 tabulas, 1 pielikumu un 20 atsauces uz literatūras avotiem. Darba mērķis bija izvērtēt dažādu fiksācijas objektu ietekmi uz konverģences novērtējumu. Pētījumā piedalījās 40 dalībnieki (20-38 g.v.), kuriem tika noteikts konverģences tuvuma punkts ar RAF lineālu un trim “lēcienveida” konverģences novērtēšanas metodēm, kur bija atšķirīgs fiksācijas objekts (punkts un zvaigzne ar nemainīgu izmēru, zvaigzne ar mainīgu izmēru). Iegūtie rezultāti parādīja, ka, pielietojot dažādus fiksācijas objektus, konverģences novērtējums nav statistiski nozīmīgi atšķirīgs dalībniekiem ar netraucētu konverģenci, kā arī nenovēro konverģences tuvuma punkta saistību ar maziem tuvuma forijas lielumiem.",0
170,Acs aberācijas un mirkšķināšana,"Bakalaura darbs ir uzrakstīts latviešu valodā uz 30 lapaspusēm. Tas satur 14 attēlus, 3 pielikumus, 41 atsauci uz literatūras avotiem. Darba mērķis: Noteikt mirkšķināšanas un asaru plēvītes kvalitātes ietekmi uz acs augstāko kārtu aberācijām.  Darba hipotēze: Acs asaru plēvītes kvalitātei ir liela ietekme uz acs augstāko kārtu aberāciju veidošanos – jo biežāk cilvēks mirkšķina un nekvalitatīvāka ir asaru plēvīte, jo lielāks ir augstāko kārtu aberāciju pieaugums. Darba uzdevumi: 1.Noteikt mirkšķināšanas biežumu un tās ietekmi uz asaru plēvītes plīšanas laiku; 2.Veikt aberāciju ainu mērījumus un to izmaiņu analīzi 4 mērījumu ietvaros; 3.Analizēt mirkšķināšanas biežuma un asaru plēvītes kvalitātes ietekmi uz acs augstāko kārtu aberāciju izmaiņām. Dalībnieki: Pētījumā piedalījās 15 sievietes vecumā no 20-25 gadiem. Neviena no dalībniecēm nav sausās acs riska grupā un ikdienā (tātad arī pētījuma laikā) nelieto mākslīgās asaras un medikamentozās terapijas. Metode: Dalībniekiem izpildei tika izsniegtas divas anketas: „McMonnies” un „OSDI”, lai pārliecinātos par vispārējo acu pašsajūtu un atlasītu dalībniekus, kuri nav sausās acs riska grupā. Tika noteikts mirkšķināšanas biežums un asaru plēvītes plīšanas laiks (TBUT-tear brake up time) ar invazīvo metodi. Ar iekārtu i.ProfilerPlus katrai dalībniecei tika veikti 4 mērījumi dažādās laika kategorijās un tika noteiktas radzenes augstāko kārtu aberāciju ainas. Secinājumi: Laika intervālā 10-12 sekundes, žūstot asaru plēvītei, pieaug augstāko kārtu aberācijas no vidēji 0,19 līdz 1,74 µm, kas norāda uz asaru plēvītes kvalitātes ieguldījumu acs optiskās sistēmas pilnvērtīgā funkcionēšanā. Nekvalitatīva asaru plēvīte rada ievērojamu acs optiskās sistēmas kļūdu pieaugumu, kas var pazemināt redzes kvalitāti no 0,25 līdz pat 2,50 D. Biežāka cilvēka mirkšķināšana norāda uz ātrāku asaru plēvītes izžūšanu, kas nozīmē, ka rodas arī lielāks aberāciju pieaugums īsākā laika sprīdī. Ja ir zemāka mirkšķināšanas frekvence un kvalitatīvāka asaru plēvīte, aberāciju ietekme uz redzes stabilitāti samazinās.",0
171,Volumetriskā ekrāna gaišuma uztvere,"Bakalaura darbs ir uzrakstīts latviešu valodā uz 32 lappusēm. Tas satur 9 attēlus, 3 tabulas, 51 atsauci uz literatūras avotiem. Darba mērķis bija raksturot gaišuma uztveri redzes stimuliem uz dažādām volumetriskā ekrāna plaknēm. Pētījumā piedalījās 15 dalībnieki vecumā no 20 līdz 25 gadiem. Redzes stimuli tika demonstrēti uz diviem ekrāniem – volumetriskā ekrāna un šķidro kristālu ekrāna. Psihofizikālā testa laikā tika noteikta vismazākā atšķirība abu redzes stimulu gaismas intensitātē, pie kuras dalībnieki uzskatīja stimulus par vienādi gaišiem uz abiem ekrāniem. Iegūtie rezultāti būtiski atšķīrās indivīdu starpā, tomēr vidējās gaišuma uztveres sliekšņa vērtības nebija atšķirīgas, kad vienāda spožuma redzes stimuli bija demonstrēti uz dažādām volumetriskā ekrāna plaknēm.",0
172,Kontaktlēcu ietekme uz acī noklīdušo gaismu,"Bakalaura darbs ir uzrakstīts latviešu valodā uz 30 lappusēm. Tas satur 14 attēlus, 17 atsauces uz literatūras avotiem. Darba mērķis bija novērtēt kā kontaktlēcas ietekmē acī noklīdušo gaismu. Pētījumā piedalījās 30 dalībnieki, kuriem ar C- Quant Oculus mērierīci tika nomērīta gaismas izkliede, ar jaunām silikonhidrogēla kontaktlēcām, lietotām silikonhidrogēla kontaktlēcām un bez kontaktlēcām. Ar anketas palīdzību tika subjektīvi noskaidrota katra dalībnieka kontaktlēcu kopšana un lietošana. Rezultāti pierādīja, ka lietotas silikonhidrogēla kontaktlēcas izraisa lielāku acī noklīdušo gaismu, savukārt pētījuma dalībniekiem ar jaunām silikonhidrogēla kontaktlēcām un bez kontaktlēcām nav novērojamas būtiskas izmaiņas acī noklīdušai gaismai.",0
173,Attāluma ietekme uz subjektīvās refrakcijas noteikšanas precizitāti,"Darbs ir uzrakstīts latviešu valodā uz 53 lapaspusēm. Tas satur 17 attēlus, 12 tabulas, 2 pielikumus un 59 atsauces uz literatūras avotiem.  Darba mērķis bija novērtēt attāluma ietekmi uz pacienta subjektīvās refrakcijas noteikšanas precizitāti. Subjektīvā refrakcija, kas nodrošina redzes asumu 1,0 (decimālās vienībās), un maksimālā subjektīvā refrakcija tika novērtēta 55 acīm piecos skata attālumos. Rezultāti parādīja, ka 5 m attālumā noteiktā subjektīvā refrakcija būtiski neatšķiras no 6 m attālumā noteiktās. 4 m un tuvākos attālumos noteiktā subjektīvā refrakcija būtiski mainās uz hipermetropijas pusi. Netika atklātas subjektīvās refrakcijas izmaiņu atšķirības starp miopiskās un hipermetropiskās refrakcijas veidiem.",0
174,Akomodācijas atbildes saistība ar heteroforijas un ametropijas veidiem,"Maģistra darbs ir uzrakstīts latviešu valodā uz 41 lapaspuses. Tas satur 24 attēlus, 3 tabulas un 48 atsauces uz literatūras avotiem. Darba mērķis: noteikt akomodācijas atpalikšanu monokulāros un binokulāros apstākļos un tās saistību ar refrakcijas veidu un heteroforijas veidu. Dalībnieki: 21 dalībnieks ar emetropiju, 21 dalībnieks ar miopiju. Metode: Akomodācijas atpalikšana tika noteikta ar MEM un Nott dinamisko retinoskopiju un ar ekscentrisko fotorefraktometru. Heteroforija tika mērīta ar Madox rod un Madox wing testiem. Rezultāti: Ametropijas un heteroforijas veids neietekmē akomodācijas atpalikšanas lielumu. Nav statistiski nozīmīgas atšķirības starp akomodācijas atpalikšanu monokulāros un binokulāros apstākļos.",0
175,Simulēta un presbiopijas radīta apmiglojuma ietekme uz tuvuma darbu veiktspēju,"Maģistra darbs ir uzrakstīts latviešu valodā uz 44 lapām. Tas satur 19 attēlus, 5 tabulas un 69 atsauces uz literatūras avotiem.   Darba mērķis: novērtēt, kā mainās tuvuma darbu veiktspēja presbiopijas un simulētās presbiopijas grupas dalībniekiem pie dažādām apmiglojuma vērtībām. Dalībnieki: eksperimentā piedalījās 81 dalībnieks, 9 simulētās presbiopijas grupas dalībnieki (vidējais vecums 22 ± 2 gadi), 72 presbiopijas grupas dalībnieki (vidējais vecums 51 ± 3 gadi). Metode: tika veikts meklēšanas un lasīšanas uzdevums bez apmiglojuma un pie dažādiem apmiglojuma lielumiem. Rezultāti un secinājumi: lasīšanas ātrums nozīmīgi mainās visu grupu ietvaros pie 1,00 D apmiglojuma, toties meklēšanas uzdevuma laiks nozīmīgi mainās pie 0,50 D apmiglojuma. Atslēgas vārdi: presbiopija, dzīves kvalitāte, lasīšanas ātrums, meklēšanas uzdevums, apmiglojums.",0
176,Viedtālruņa lietošanas darba attālums aktīvu un pasīvu uzdevumu veikšanai,"Maģistra darbs ir uzrakstīts latviešu valodā, uz 40 lapām. Tas satur 11 attēlus, 1 tabulu, 1 pielikumu un 39 atsauces uz literatūras avotiem. Darba mērķis: Novērtēt viedtālruņa lietošanas darba attālumu veicot aktīvu un pasīvu ar redzi saistītu uzdevumu. Dalībnieki: Eksperimentā piedalījās 60 pieaugušie (n = 30 miopijas grupā, n = 30 ne-miopijas grupā), vidējais vecums 30 ± 6 gadi. Metode: viedtālruņa lietošanas attālums tika novērtēts, lasot saņemto īsziņu un rakstot atbildes ziņu, novērtēja arī drukāta teksta lasīšanas attālumu. Rezultāti un secinājumi: Viedtālruņa lietošanas attālums ir tuvāks veicot aktīvu uzdevumu kā pasīvu uzdevumu. Refrakcija, heteroforija, AK/A lielums neietekmē viedtālruņa lietošanas attālumu.",0
177,Makulas pigmenta optiskā blīvuma ietekme uz hromatisko izšķirtspēju,"Bakalaura darbs uzrakstīts latviešu valodā uz 26 lapām, satur 22 attēlu, 1 tabulu, 2 pielikumus un 27 atsauces uz literatūras avotiem. Darba mērķis: izpētīt makulas pigmenta optiskā blīvuma ietekmi uz hromatisko izšķirtspēju, salīdzinot datus no CCT un CAD testiem. Dalībnieki: 29 dalībnieki (18-29 g.v.) bez krāsu redzes defektiem Metode: hromatiskā izšķirtspēja tika noteikta ar CCT un CAD testiem, un makulas pigmenta optiskais blīvums noteikts ar MPOD ierīci. Rezultāti: Noskaidrots, ka makulas pigmenta optiskajam blīvumam nav statistiski būtiskas ietekmes uz hromatisko izšķirtspēju. CCT un CAD testu rezultāti statistiski būtiski atšķiras, šai noteiktajai dalībnieku grupai.",0
178,Nātrija bismuta titanāta un uz tā bāzes veidotu cieto šķīdumu elektromehāniskās īpašības,"Apzinoties svina negatīvo ietekmi uz dabu, pēdējo 20 gadu laikā zinātnieki arvien lielāku uzmanību ir pievērsuši svinu nesaturošu segnetoelektrisko materiālu pētīšanai. Viens no šādiem materiāliem ir nātrija bismuta titanāts (NBT), kura elektromehāniskās īpašības potenciāli varētu būt samērojamas ar šobrīd ierīcēs izmantotiem materiāliem un atsevišķos pielietojumos jau pārspēj tos. Darbā tiek pētīts gan tīrs NBT, gan tā savienojumi ar lantanīdiem – erbiju un iterbiju –, kā arī cietie šķīdumi ar nātrija niobātu (NaNbO3), bārija titanātu (BaTiO3) un kalcija titanātu (CaTiO3). Darba mērķis ir noskaidrot, kāda ir piedevu ietekme uz materiāla elektromehāniskajām īpašībām un kā tās mainās temperatūras izmaiņas rezultātā. Mērķa realizēšanai tika mērīta paraugu polarizācijas un deformācijas atkarība no pieliktā elektriskā lauka intensitātes pie dažādām temperatūrām, kā arī ar d33-metru noteikts pjezoelektriskais koeficents d33.",0
179,Krāsu ansambļu pielietojumi sarkani-zaļā oponentā mehānisma izpētē,"Darbs ir uzrakstīts latviešu valodā uz 31 lapaspusēm. Tas satur 16 attēlus, 2 tabulas un 24 atsauces uz literatūras avotiem. Bakalaura darbā tika izveidota metode, ar kuru var noskaidrot sarkan-zaļā krāsu mehānisma jutību, izmantojot krāsu ansambļus. Pētījumā piedalījās 10 dalībnieki vecumā no 21 līdz 28 gadiem. Ar 4AFC metodi tika noteikts kontrasta slieksnis,  pie kura vēl ir iespējams saskatīt hromatisko stimulu atšķirības. Atslēgvārdi: kontrasta slieksnis, krāsu ansamblis, sarkani-zaļais kanāls, piesātinājums.",0
180,Miopijas veidošanās riska faktoru izvērtējums,"Bakalaura darbs ir uzrakstīts latviešu valodā uz 31 lapas, tas satur 12 attēlus, 3 tabulas, 1 pielikumu un 41 atsauci uz literatūras avotiem. Darba mērķis bija novērtēt tuvredzības veidošanās riskus jauniešiem un pieaugušajiem. Pētījumā piedalījās 219 dalībnieki vecumā no 16 līdz 62 gadiem, kas aizpildīja aptaujas anketas, kurās norādīja optiskās korekcijas izmantošanu, datus par refrakciju, acu traumām, slimībām, pēdējo redzes pārbaudes vizīti. Datus, kas attiecas uz šādiem riska faktoriem: tuvredzība vecākiem, ārā pavadītais laiks, mācībām veltītais laiks. Tika noskaidrots, ka tuvredzības etioloģija ir multifaktoriāla, tai ir saistība ar bērnībā āra pavadīto laiku un tuvuma darbu. Arī iedzimtība uzrādīja šādu tendenci, tomēr nebija statistiski nozīmīga.  Atslēgas vārdi: miopijas riska faktori, iedzimtība, āra aktivitātes, tuvuma redzes slodze",0
181,Akomodācijas atbilde anizometropijas gadījumā,"Maģistra darbs uzrakstīts latviešu valodā, datorsalikumā uz 42 lapām. Tas satur 21 attēlu, 4 tabulas, 5 formulas un 25 atsauces uz literatūras avotiem.  Darba mērķis: Novērtēt akomodācijas atbildi, dažādu anizometropijas pakāpju apstākļos. Pētījuma dalībnieki: Pētījumā piedalījās 24 dalībnieki, no tiem 20 dalībnieki vecumā no 19 – 28 gadiem (22,12 ± 2,74), ir pētāmā grupa, kurai tiek inducēta anizometropija, bet 4 dalībnieki vecumā no 19 – 21 gadiem ( 20 ± 0,71), ir pētāmā grupa ar pastāvīgu anizometropiju.  Izmantojot vienas dienas kontaktlēcas, tika inducēti četri anizometropijas lielumi. Lai noteiktu akomodācijas atbildi tika izmantots ekscentrisks fotorefraktometrs PowerRef3. Rezultāti neuzrāda būtiski statistisku atšķirību, akomodācijas atbildē starp acīm, inducētas anizometropijas gadījumā, savukārt pastāvīgas anizometropijas gadījumā, nelietojot kerekciju, statistiski ticami var apgalvot, ka akomodācijas darbība ir atšķirīga starp abām acīm.",0
182,Bilingvālu un monolingvālu lasītāju acu kustību parametri,"Maģistra darbs “Bilingvālu un monolingvālu lasītāju acu kustību parametri” sarakstīts latviešu valodā uz 42 lapām, satur 18 attēlus, 4 tabulas un 41 atsauces uz literatūras avotiem. Darba mērķis: novērtēt bilingvālu un monolingvālu lasītāju acu kustību parametrus, lasot tekstu krievu un latviešu valodās. Metode: Pētījumā piedalījās 10 monolingvāli un 12 bilingvāli dalībnieki. Tika izmantoti teksti no Agates Kristi romāna “Slepkavība Stailzā” latviešu un krievu valodās. Dalībnieku veica divu tekstu lasīšanu (monolingvāli lasīja tekstu latviešu valodā, bilingvāli gan latviešu, gan krievu valodā). Lasīšana laikā tika veiktas acu kustību pieraksts ar iekārtu iViewX Hi-Speed (500 Hz). Secinājumi: Pētījumā iegūtie rezultāti norāda uz īsāku fiksācijas laiku bilingvāliem dalībniekiem lasot tekstu pirmajā valodā, salīdzinot ar tekstu otrajā valodā. Salīdzinot ar monolingvāliem dalībniekiem, kam pirmā valoda ir latviešu valoda, bilingvāliem dalībniekiem ir ilgāks vidējais fiksācija ilgums lasot tekstu latviešu valodā. Kopējam lasīšanas ilguma mērījumiem netika noteiktas būtiskas atšķirības bilingvāliem dalībniekiem starp tekstu pirmajā un otrajā valodā.",0
183,Acu kustību analīze militārās kamuflāžas efektivitātes izpētē,"Bakalaura darbs ir uzrakstīts latviešu valodā uz 38 lappusēm, satur 19 attēlus, 2 tabulas un 37 literatūras avotus. Darba mērķis ir novērtēt acu kustību IViewX RED500 iekārtas pielietojumu Latvijas Armijas izstrādāto kamuflāžu efektivitātes izpētē. Pētījumā piedalījās 27 dalībnieki, no kuriem 5 bija Latvijas Nacionālās aizsardzības akadēmijas studenti. Pētījumā tika izmantoti attēli ar Latvijas dabisko vidi, uz kuriem tika izvietoti Latvijas Armijā (LA) izmantojamo kamuflāžu elementi. Pētījuma rezultāti demonstrē, ka uzmanību vismazāk piesaista jaunā Latvijas Armijas 2018. gadā izstrādātā kamuflāža, kā arī norāda uz dažādu kamuflāžu efektivitāti dažādos dabiskās vides apstākļos. Acu kustību analīze ir piemērota metode kamuflāžas efektivitātes novērtēšanai, un ir saistīta ar cilvēka apzināto un  neapzināto uzmanības daļu.",0
184,Acs zīlītes novērtēšana ar IViewX RED500 un EyeLink acu kustību iekārtām,"Bakalaura darbs uzrakstīts latviešu valodā uz 31 lapaspuses, satur 30 attēlus, 29 atsauces.  Darba mērķis: novērtēt acs zīlītes izmēra noteikšanas precizitāti ar IViewX RED500 (SensoMotoric Instruments, Vācija) un EyeLink 1000 Plus (SR Research, Kanāda) acu kustību iekārtām. Pētījumā 11 dalībniekiem tika novērtēts zīlītes izmērs pirms mākslīgās zīlītes paplašināšanas un pēc ar EyeLink un IView acu kustību iekārtām, apskatot stimulus uz balta un melna fona. Lai noteiktu vai zīlīte pētījuma laikā palika nemainīga tika izmantota PowerRef 3 iekārta.  Rezultāti: Abas iekārtas ir pielietojamas zīlītes diametra izvērtēšanai, mainot fonu no melna uz baltu zīlīte kļūst šaurāka, ar EyeLink 1000 Plus mērījumi pie platām zīlītēm ir precīzāki nekā ar IViewX RED500. Atslēgas vārdi: acs zīlīte, acu kustību analīze, zīlītes forma, zīlītes izmērs.",0
185,Acs akomodācijas atbilde ar dažāda dizaina kontaktlēcām,"Maģistra darbs izstrādāts latviešu valodā, uz 40 lapaspusēm. Tas satur 21 attēlu, divas tabulas un 31 atsauci uz literatūras avotiem.  Darba mērķis: novērtēt akomodācijas atpalikšanu ar dažāda dizaina kontaktlēcām pie dažādiem akomodatīvajiem stimuliem. Pētījumā  dalībnieki: 15 emetropi vecumā no 22 līdz 28 gadiem ar refrakcijas sfērisko ekvivalentu no -0,50 D līdz +0,50 D. Pētījumā tika izmantota PowerRef 3, ar iekārtu tika mērīts acs akomodācijas atbilde 40 cm un 25 cm, izmantojot sfēriskās un dažāda dizaina multifokālās kontaktlēcas. Rezultāti tika salīdzināti pēc iegūtās akomodācijas atpalikšanas bez korekcijas un ar kontaktlēcām, lai noteiktu dizaina efektivitāti un multifokālo kontaktlēcu pielietojumu optometrista praksē.  Akomodācijas atpalikšana samazinās, pielietojot multifokālās kontaktlēcas. Multifokālo kontaktlēcu dizaina modulis ir būtiski svarīgs.",0
186,Vizuālās meklēšanas novērtējums radiologiem darbā ar volumetrisko ekrānu,"Bakalaura darbs ir uzrakstīts uz 30 lappusēm latviešu valodā. Tas satur 11 attēlus, 2 tabulas un 41 atsauci uz literatūras avotiem. Darba mērķis bija noteikt vizuālās meklēšanas izpildes atšķirības sertificētiem radiologiem, radiologiem-rezidentiem un medicīnas studentiem, veicot trīsdimensionālo redzes uzdevumu uz volumetriskā daudzplakņu ekrāna. Pētījumā piedalījās 43 dalībnieki.  Dalībnieki veica vizuālās meklēšanas uzdevumus ar atšķirīgo stimulu skaitu un mērķa-distraktora līdzību uz volumetriskā daudzplakņu ekrāna. Katrā uzdevumā dalībniekam bija jāatrod mērķa stimuls citu stimulu vidū un jāsniedz atbilde par tā relatīvo atrašanas vietu uz ekrāna. Rezultātā tika secināts, ka vizuālās meklēšanas sniegums dalībniekiem ar dažādu pieredzi radioloģijā ir līdzīgs, tomēr novērotas atšķirības meklēšanas laikā un attēlu izskatīšanas stratēģijā.",0
187,Subjektīvo un objektīvo akomodācijas novērtēšanas metožu rezultātu salīdzinājums,"Maģistra darbs uzrakstīts latviešu valodā uz 66 lapaspusēm, kuru skaitā ir 22 attēli, 11 tabulas un  58 literatūras atsauces. Pētījuma mērķis: salīdzināt subjektīvo un objektīvo akomodācijas novērtēšanas metožu rezultātus. Metode: refrakcijas korekcijas, pozitīvo un negatīvo akomodācijas rezervju un akomodācijas viegluma mērījumi tika veikti 12 emetropiem pētījuma dalībniekiem. Akomodācijas testi veikti gan binokulāros, gan arī monokulāros apstākļos. Secinājumi: ar objektīvo metodi iegūtie rezultāti ir salīdzināmi ar subjektīvo, klīnisko metožu rezultātiem un sniedz vēl papildus informāciju arī par akomodācijas atbildes dinamisko komponenti.",0
188,Tonētu lēcu ietekme uz šaušanas precizitāti,"Maģistra darbs ir uzrakstīts latviešu valodā uz 35 lappusēm. Tas satur 28 attēlus, 1 tabulu, 30 literatūras avota atsauces.   Darba mērķis: noteikt, vai tonētas lēcas ar gaismas caurlaidību 80 % un 20 % pelēkam un 85 % dzeltenam tonim ietekmē šaušanas precizitāti.  Metode: Pētījumā piedalījās 36 dalībnieki, 18 šāvēji un 18 civilpersonas. Visiem dalībniekiem tika pārbaudītas redzes asums un kontrastjutība ar un bez tonētām lēcām.  Šāvēji šaušanu veic ar deviņu mm kalibra pistoli SIG P210 25 m attālumā no mērķa. Tika secināts, ka tonētas lēcas neietekmē šaušanas rezultātus.",0
189,Datorlietotāju simptomi un sūdzības,"Bakalaura darbs ir uzrakstīts latviešu valodā uz 28 lappusēm. Tas satur 18 attēlus, 6 tabulas, 15 atsauces un izmantoto literatūru un 3 pielikumus. Darba mērķis: Uzzināt kādas sūdzības ir datorlietotājiem un kādi faktori vēl varētu ietekmēt darbu pie datora. Pētījuma dati sastāv no 208 anketām, kurās tika anketēti Rīgas Domes darbinieki u.c. datorlietotāji ar interneta vidē veidotu anketu, kas publicēta sociālajos tīklos. Metode: Anketēšana un rezultātu analīze izmantojot korelācijas matricu un punktu skaitīšanu. Secinājumi: Vairāk sūdzību ir tiem datorlietotājiem, kam nepieciešams pavadīt vairāk stundas pie datora darba veikšanai. Sauss gaiss ir viens no tiem faktoriem, kas visvairāk ietekmē datorlietotāju sūdzības, strādājot pie datora.",0
190,Multifokālo kontaktlēcu lietotāju redzes asums un stereoredze,"Bakalaura darbs uzrakstīts uz 37 lapaspusēm, satur 10 zīmējumus, 5 tabulas un 18 literatūras avotus. Darba mērķis ir novērtēt redzes asumu un stereoredzi tuvumā un tālumā pacientiem koriģētiem ar brillēm un multifokālajām kontaktlēcām. Mūsu pētījumi parādīja, ka tāluma binokulārais redzes asums visiem pacientiem ir labs – virs 0,95. Tuvuma redzes asums pacientiem koriģētiem ar brillēm ir labāks un pacienti dod priekšroku brillēm. Tuvuma stereoredze noteikta ar Titmusa mušas testu un Titmusa apļu testu pacientiem koriģētiem ar brillēm un kontaktlēcām bija laba.  Tāluma stereoredzes parametriem mēs redzam atšķirību, ar brillēm stereoredze ir labāka, bet rezultātu atšķirība nav statistiski būtiska.  Atslēgas vārdi: redzes asums, stereoredze, multifokālās kontaktlēcas, presbiopijas korekcija.",0
191,Kredītņēmēju maksātspējas prognozēšana ar loģistiskās regressijas un gadīguma meža palidzību,"Bakalaura darbā apskatīta loģistiskas regresijas un gadījuma meža algoritma pielietošana mikrofinansēšanas uzņēmuma klientu maksātspējas noteikšanai. Darba mērķis ir izmantojot iepriekš nosauktās metodes, izveidot dažādus klasifikācijas modeļus un  novērtēt to kvalitātes rādītājus.",0
192,Par uz reizinājuma t-normas balstītu nestriktu secinājumu sistēmu monotonitāti viena un divu ieejas mainīgo gadījumā,"Darbā ir aplūkoti pamatprincipi monotonas nestriktās secinājumu sistēmas izveidošanai viena un divu ieejas mainīgo gadījumā, izmantojot reizinājuma t-normu un smaguma centra defazifikatoru. Tiek definēta nestriktā sistēma ar lingvistiskajiem mainīgajiem, un tiek aprakstīta ieejas-izejas mainīgo un kārtulu bāzes monotonitāte, uzsvērot tās nozīmīgumu, modelējot nestriktās secinājumu sistēmas. Darba mērķis ir izveidot pārskatāmu nosacījumu kopumu, kas jāievēro, lai tiktu garantēta monotonitāte nestriktiem secinājumu sistēmu modeļiem. Darbs satur ilustratīvu monotonas sistēmas piemēru divu ieejas mainīgo gadījumā, kas izveidots datorprogrammā Matlab.",0
193,Klasiskie ekstrēmu uzdevumi un to modifikācijas,"Darbā aplūkoti dažādi kastu optimizācijas uzdevumi. To risināšanā nereti lieto diferenciālrēķinu metodes. Ja tas iespējams, uzdevumi risināti ar elementārām metodēm. Darbā risināta arī minimālā mīnu skaita problēma, bloķējot  taisnstūrus 2×3.",0
194,Uz nestriktas loģikas balstīta metode uzņēmumu maksātnespējas prognozēšanai,"Darbs aplūko uz nestriktas loģikas balstītu metodi uzņēmumu maksātnespējas prognozēšanai. Darbā tiek apskatīti gan nestiktas loģikas teorētiskie pamati, gan metodes pielietojums, balstoties uz datiem par 84 Latvijas uzņēmumiem. Metodes ietvaros tiek īstenots uz nestriktas loģikas balstīts vadības princips (FLC - Fuzzy logic control). Princips paredz prognozēšanas modeļa konstruēšanu, pamatojoties uz datiem par uzņēmumu finanšu koeficientiem. Rezultātā, tiek iegūts maksātnespējas riska skaitliskais novērtējums, kurš tiek salīdzināts ar faktisko uzņēmuma maksātnespējas statusu. Šādā veidā tiek noteikta modeļa prognozēšanas precizitāte. Atbilstoši šī darba rezultātiem, metodes precizitātes novērtējums sastāda 75%.",0
195,Biomasas termiskās sadalīšanās modelēšana ar aktivācijas enerģijas sadalījuma funkciju,"Darbā apskatīts viens no termiskās dekompozīcijas matemātisko modeļu veidiem pie pieņēmuma par degšanas procesa paralēlo multireakciju dabu. Pētāmais objekts ir biomasa; tiek parādīts, kā iespējams interpretēt biomasas degšanu caur reakciju kinētisko parametru sadalījuma likumu. Modelim demonstrēti vienkāršojumi un pielāgojumi tipisku problēmsituāciju gadījumos, kā arī skaitliski rezultāti, kas apliecina modeļa pamatotību. Šis modelis tiek uzskatīts par svarīgu rīku ilgtspējīgu, ekoloģisku energoresursu izpētē un attīstībā.",0
196,Daži neklasiski ekstrēmu uzdevumi,"Darbā aplūkoti vairāki netriviāli ekstrēmu uzdevumi, kuru risināšanā iespējams iz- mantot elementāras metodes. Starp šādiem uzdevumiem ir Tomaševska problēma, kura vispārīgā gadījumā joprojām ir neatrisināta matemātikas problēma, daži ģeometriska sa- tura uzdevumi, kā arī augstas grūtības pakāpes uzdevumi no starptautiskām skolēnu olimpiādēm.",0
197,Viskozu magnētisku pilienu hidrodinamika zemfrekvences rotējošā laukā,"Tiek apskatīti viskozi magnētiskie pilieni, kas iegūti, destabilizējot ferrošķidrumu ar nātrija hlorīdu. Eksperimentāli ir novērotas to formu transformācijas zemfrekvences rotējošā magnētiskā laukā. Kvantitatīvi analizēta pilienu dinamika pie dažādiem rotējošā magnētiskā lauka parametriem. Izmantojot attēlu apstrādes metodes, tiek iegūti fizikālie parametri, kas raksturo magnētisko pilienu hidrodinamiskās un magnētiskās īpašības. Tas dod iespēju iegūtos rezultātus salīdzināt ar esošajiem teorētiskajiem modeļiem.",0
198,Starpzvaigžņu putekļu virsmas un mantijas ķīmisko procesu makroskopiskā Montekarlo modelēšana,"No starpzvaigžņu vides novērojumiem konstatēts, ka ap starpzvaigžņu putekļa kodolu aukstos apstākļos (T~10 K) aug ledus apvalciņš no apkārtējās vides gāzes vielām, kuras piesalst pie šī putekļa. Ledus apvalciņu var ķīmiski diferencēt virsmā un mantijā. Šī ledus apvalka virsma un mantija ļauj veidoties sarežģītām molekulām starpzvaigžņu vidē. Tagad nāk daudz spektroskopisku datu par to kā šie putekļi palīdz veidoties sarežģītām un pat organiskām molekulām, ir nepieciešams izveidot modeļus, kas saskaņā ar šiem datiem spēs modelēt starpzvaigžņu vides reakciju kinētiku un palīdzēs izskaidrot kompleksu molekulu rašanos starpzvaigžņu vidē. Ņemot vērā to, ka puteklis sastāv no maza skaita molekulu, relatīvi pret apkārtējo gāzi, ir nepieciešams ņemt vērā reaģentu fluktuācijas kad tiek apskatīta reakciju kinētika. Šajā darbā tiek izveidots makroskopisks modelis starpzvaigžņu putekļu mantijas difūzijai un reakcijām. Tiek simulēta starpzvaigžņu vides reakciju kinētika un fizikālie procesi ņemot vērā vielu koncentrāciju diskrētumu. Modeļa pamatā ir Džilespie algoritms (angl. Gillespie algorithm), kas ļauj simulēt reakcijas kā Markova ķēdes procesus. Šī pieeja ļauj simulēt lielāku reakciju un reaģentu skaitu ar starpzvaigžņu putekļu mantijas difūziju nekā citi modeļi. Aprēķinā tiek apskatīta ķīmija caurspīdīgam molekulāram mākonim, kurš gravitācijas ietekmē saraujās un kļūst par aukstu tumšo mākoni (angl. cold dark cloud). Šie apstāķli ir svarīgi, lai izprastu protozvaigžņu ķīmisko veidošanās procesu. Šī darba aprēķini liecina, ka modelis labi apraksta putekļu augšanu, bet pārāk augstu novērtē mantijas fotodisociācijas reakciju ātrumu konstantes un ir labs pirmais solis mantijas reakciju un difūzijas iekļaušanai makroskopiskā veidā.",0
199,"Ādas hromoforu kartēšana, izmantojot divu momentuzņēmumu metodi","Darba mērķis ir izstrādāt metodi, ar kuru īsā laika posmā var iegūt informāciju par hromoforu koncentrāciju sadalījumu ādā.  Darbā tiek apskatītas vairākas ādas patoloģijas. Katra veidojuma analīzei tiek uzņemti divi attēli. Pirmais attēls tiek iegūts, ādu apgaismojot ar trīs dažādu viļņu garumu lāzeriem: 450nm, 525nm un 850nm. Savukārt otrs attēls tiek iegūts, ādu apgaismojot ar diviem dažādu viļņa garuma lāzeriem: 405nm un 656nm. Tālāk attēli tiek sadalīti R, G un B kanālos. Papildus tiek iegūti pieci references attēli, apgaismojot baltu lapu ar katru no lāzeriem. Sadalot arī šos attēlus R, G un B kanālos, rezultātā tiek iegūti 21 monohromatisks attēls, no kuriem tiek aprēķināti spektrālās vājināšanas koeficienti katram izmantotajam viļņa garumam. BēraLamberta vienādojumā, ievietojot zināmos lielumus un attiecīgos ekstincijas koeficientus, tiek aprēķinātas hromoforu kartes.  Rezultātā īsā laika posmā tiek iegūtas oksi-hemoglobīna, deoksi-hemoglobīna, melanīna, bilirubīna un lipīdu kartes. Šīs kartes parāda skābekļa koncentrāciju asinīs, melanīna daudzumu un bilirubīna koncentrāciju. Šāda veida neinvazīvo metožu ieviešana dermatoloģijā atvieglo un paātrina ādas sastāva analīzi.",0
200,Hromatiskās modulācijas kontrastjutības testa izveidošana,"Maģistra darbs ir uzrakstīts uz 35 lapaspusēm. Tas satur 22 attēlus, 3 tabulas, 34 atsauces uz literatūras avotiem.  Darba mērķis: Izveidot jaunu hromatiskas modulācijas kontrastjutības datorizēto testu un aprobēt testu cilvēkiem ar krāsu redzes defektiem un bez krāsu redzes defektiem. Pētījuma piedalījās 7 dalībnieki, no kuriem 2 bija deuteranomālija ar dažādu smaguma pakāpi. Tika noteikta hromatiskas kontrastjutības likne katram dalībniekam.",0
201,Akomodācijas mikrofluktuācijas pēc redzes slodzes tuvumā,"Darbs ir uzrakstīts latviešu valodā uz 48 lapaspusēm. Tas satur 23 attēlus, 5 tabulas, 80 atsauces uz literatūras avotiem. Darba mērķis ir izvērtēt akomodācijas mikrofluktuācijas pirms un pēc redzes slodzes tuvumā un zilās gaismas filtra ietekmi uz akomodāciju. Mērījumi tika veikti, izmantojot ekscentrisko fotorefraktometru PowerRef3, 22 dalībniekiem, kas bija sadalīti divās vecuma grupās: jaunākajā (19 – 24 g.) un vecākajā (32 – 46 g.). Fiksācijas mērķis bija Maltas krusts 33 cm un 50 cm attālumā, kā arī 3,99 m attālumā no pētījuma dalībniekiem. Redzes slodzes tuvumā simulācijai izmantota Bubble Shooter spēle. Rezultāti parādīja, ka akomodācijas atbilde un mikrofluktuācijas nevar kalpot par redzes noguruma indikatoru. Zilās gaismas filtra pielietošana neietekmēja akomodācijas atbildi pēc redzes slodzes tuvumā, bet tā ietekme uz mikrofluktuācijām nav viennozīmīga.",0
202,Periodisko orbītu eksistence diskrētās dinamiskās sistēmās,"Bakalaura darbā apskatīti diskrētu dinamisku sistēmu pamatjēdzieni, akcentējot periodisko punktu eksistenci un to meklēšanu. Ar piemēriem parādīts, kā noskaidrot autonoma pirmās kārtas diferenču vienādojuma periodiskos punktus ar periodu 2 un 3. Darba lielākā daļa veltīta neautonomu pirmās kārtas diferenču vienādojumu periodisko punktu jeb ģeometrisko r-ciklu eksistencei, kur vienādojuma periodiskos koeficientus veido polinomi vai racionālas funkcijas.",0
203,Balto kodināšanas plaisu intensīvi slogotos gultņos elektromagnētiskās izcelsmes hipotēzes pārbaude,"Šajā kvalifikācijas darbā tiek aprakstīti analītiskie un skaitliskie modeļi, kuri tika izveidoti, lai aprakstītu elektromagnētiskus procesus, kuri saskaņā ar 2013./14. gados izvirzītu hipotēzi, norīt vēja turbīnu ātrumkārbju gultņos, un varētu būt atbildīgi par anomāli ātru gultņu sabrukšanu, pie kam gultņi iet bojā diezgan īpatnējā veidā – to šķērsgriezumu analīze parāda, ka gultņu tēraudā izveidojas tā saucāmo balto kodināšanas plaisu tīkli. Izpēti motivē strauji augoša vēja enerģētikas industrija, kas cieš no šis parādības visvairāk un visizteiktāk. Nopietni pētījumi šajā jomā pasaulē ilgst jau vairāk kā 20 gadus, bet baltās kodināšanas plaisu izveides mehānismu fizikālā aina joprojām nav skaidra. Šajā darbā apskatītai hipotēzei kopš 2015. gada tika pievērsta arvien lielāka uzmanība, kas ir saistīts ar publikāciju, kura norāda uz vairākiem ievērojamiem efektiem un to, ka eletromagnētiskas izcelsmes hipotēze varētu būt visai pamatota. Ņemot vērā, ka šī publikācija darbu uzsākot bija vienīgā citētā šajā jomā, šī darba mērķis ir verificēt tur iegūtos rezultātus un attīstīt jau esošus modeļus pilnīgāka procesu apraksta izveidei. Darba gaitā tika konstatēts, ka iepriekš publicētie rezultāti satur būtiskas kļūdas, kuras noved pie neadekvātiem secinājumiem. Tālākā modeļu attīstīšana parāda, ka postulētie elektromagnētiskie efekti visdrīzāk nevar būt atbildīgi par anomāli ātru plaisu izveidošanos, jo ar tiem asociētie mehāniskie spriegumi ir daudzkārt mazāki gan par citu faktoru radītām slodzēm, gan arī par gultņu materiāla noguruma robežu. No tā izriet, ka balto kodināšanas plaisu izcelsmei elektromagnētiskie efekti nav dominējoši, bet nav izslēgts, ka tiem var būt zināma loma kombinācijā ar citiem fizikālajiem procesiem gultņos.",0
204,Stohastiskā programmēšana un tās lietojumi projekta izpildes laika novērtēšanai,"Darbs ir veltīts stohastiskajai programmēšanai un tās lietojumiem projekta izpildes laika novērtēšanai pie nosacījuma, ka projekta darbu izpildes laiki ir gadījuma lielumi. Problēma ir apskatīta, lietojot stohastiskās programmēšanas un PERT metodes, kuras tiek salīdzinātas savā starpā. Metožu ilustrācijai tiek apskatīts projekta piemērs, kuram izpildes laiks tiek novērtēts, lietojot abas metodes.",0
205,Ģeometriskā programmēšana,"Darba mērķis ir aprakstīt ģeometriskās programmēšanas teoriju un parādīt, kā var atrisināt ģeometriskās programmēšanas uzdevumus. Darbā ir aprakstīts posinoma jēdziens, ģeometriskā vidējā nevienādība, duālā funkcija un ar to saistītās teorēmas, beznosacījumu ģeometriskās programmēšanas uzdevums un nosacīto ekstrēmu ģeometriskās programmēšanas uzdevums. Kā arī ar piemēra palīdzību ir parādīta ģeometriskās programmēšanas saistība ar lineārās programmēšanas uzdevumu. Izstrādāts Wolfram Mathematica programmas kods beznosacījumu ģeometriskās programmēšanas uzdevumu atrisināšanai.",0
206,Kriptovalūtu statistiskās īpašības un to portfeļa optimizēšana,"Bakalaura darbā aprakstīta, mūsdienu, viena no populārākajām valūtām-kriptovalūta, kas pēdējo gadu laikā, ir izraisījusi lielu interesi investoru un spekulantu vidū. Darbā tiks apskatīta lielākā no kriptovalūtām Bitcoin un tās statistiskās īpašības. Tākā kriptovalūtai piemīt daudzas valūtai raksturīgās īpašības, to var uzsskatīt par finanšu instrumentu. Šajā darbā tiks izklāstīts, kā izveidot optimālu portfeli, pielietojot plašāk pazīstamās portfeļu optimizācijas metodes.",0
207,Uz nestriktās loģikas balstīta lēmumu pieņemšanas sistēma nodokļu samaksas termiņa pagarinājuma pieteikumu novērtēšanai,"Darbs ir veltīts nestriktām secinājumu sistēmām un to lietojumiem ekonomiskā rakstura uzdevumu risināšanai. Bakalaura darbā tika izveidota un aprobēta uz nestriktās loģikas balstītā lēmumu pieņemšanas sistēma nodokļu samaksas termiņa pagarinājuma pieteikumu novērtēšanai. Darba gaitā tika veikta datu analīze, definēta sistēmas hierarhiskā struktūra un uzdota kārtulu bāze. Uzbūvētais modelis ļaus optimizēt Valsts ieņēmumu dienesta nodokļu samaksas termiņa pagarinājumu piešķiršanas procesu, paaugstinot pareizā lēmuma pieņemšanas precizitāti un paātrinot iesnieguma izskatīšanas procesu.",0
208,Ietekmes funkciju teorija un gludi nošķeltā vidējā vērtība,"Darbā izklāstīta ietekmes funkciju teorija, to formulējumi dažādu klašu novērtējumiem, kā arī to pielietojamība citu robustu mēru iegūšanā. Teorētiskajā daļā tiek apskatīta arī mazāk zināmā gludi nošķeltā vidējā vērtība, kura literatūrā tiek piedāvāta kā alternatīva nošķeltajai vidējai vērtībai. Tāpēc darba praktiskajā daļā ar simulāciju palīdzību no dažādiem izlašu sadalījumiem tiek pētītas šī novērtējuma priekšrocības un trūkumi salīdzinājumā ar nošķelto vidējo vērtību. Papildus šis novērtējums tiek salīdzināts ar citiem robustiem novērtējumiem, piemēram, Hubera novērtējumu, gludo Hubera novērtējumu, kā arī tiek analizēti tā un citu novērtējumu rezultāti uz reāliem datu piemēriem.",0
209,Vispārinātie aditīvie modeļi,"Bakalaura darba mērķis ir iepazīties ar vispārinātajiem aditīvajiem modeļiem un to veidošanas iespējām ar datorprogrammas R paketes mgcv palīdzību. Darba galvenie uzdevumi bija, pamatojoties uz izvēlēto literatūru, teorētiski apskatīt vispārinātos aditīvos modeļus, to uzbūvi un izveidošanu programmā R, kā arī salīdzināt vispārināto aditīvo modeli ar daudzfaktoru lineāro regresiju, balstoties uz reālu datu piemēra. Praktiskajā daļā tika izmantoti dati ozone, kuri satur informāciju par meteoroloģiskajiem novērojumiem un atmosfēriskā ozona koncentrāciju Losandželosas apkaimē. Šiem datiem tika piemērota daudzfaktoru lineārās regresijas modelis, kā arī vairāki vispārinātie aditīvie modeļi. No šiem modeļiem vēlāk tika izvēlēts labākais modelis.",0
210,Lielo datu izaicinājumi,"Lielos datus mēdz dēvēt par 21. gadsimta naftu. Gandrīz katrs uzņēmums cenšas izmantot datu piedāvātās iespējas, lai gūtu labumu, kā arī datu apjoms palīdz ievērojamu zinātnisku atklājumu veikšanā, tomēr nekorekta datu analīze rada riskus veikt kļūdainus secinājumus.  Maģistra darba mērķis ir iepazīstināt lasītāju ar lielajiem datiem un to īpašībām, jo lielo datu raksturs ir atšķirīgs no ierasti mazajām izlasēm, uz kurām balstās tradicionālā statistika. Darba gaitā tika apkopotas potenciālo kļūdu piemēri, kuras analītiķis var pieļaut, analizējot lielo datus ar konvencionālajām statistikas metodēm, kuru pamatā ir daudzi pieņēmumi. Tika izveidota Monte Karlo metode lineārās regresijas koeficientu novērtēšanai pie liela datu apjoma, izmantojot paralēlo skaitļošanu. Modelis tika realizēts programmā R, izmantojot reālu datu piemērus.",0
211,Oglekļa zvaigžņu spektrofotometriskie pētījumi Piena Ceļa galaktikas izdalītos apgabalos,"Darbā tika izpētīti oglekļa zvaigžņu spektri uzņēmumos, kas veikti 2013.gadā Gulbja zvaigznāja rajonā, ieskaitot Cefeja un Ķirzakas zvaigznājus. Spektru apstrādes rezultātā tika noteikts starojuma intensitātes sadalījums redzamajā un tuvajā infrasarkanajā spektra rajonā. Zvaigznēm ar lielu trokšņa līmeni spektros tika veikti papildus uzņēmumi 2018.gadā. Izmantojot 2MASS tika noteiktas zvaigžņu koordinātes un krāsu indeksi J-K. Ir atrastas astoņas nereģistrētas oglekļa zvaigznes, kurām tika shematiski parādītas atrašašanās vieta Galaktikā un doti spektra attēlojumi. Spektrogrammas izmantotas zvaigžņu raksturlielumu, tādu kā patieso krāsu indeksu, absolūto spožumu, virsmas efektīvo temperatūru, noteikšanai. Izmantojot iegūtos raksturlielumus ir novērtēts attālums līdz oglekļa zvaigznēm.",0
212,Nanostrukturētu bismuta halkogenīdu plānu kārtiņu sintēze un to stabilitātes noteikšana dažādās vidēs,"Topoloģiskie izolatori (TI) ir materiāli, kuru virsma ir elektriski vadoša, bet to tilpums ir elektriski izolējošs. Lielākajai daļai topoloģisko izolatoru ir teicamas termoelektriskās īpašības. Tomēr, neskatoties uz pēdējo gadu straujo attīstību topoloģisko izolatoru jomā, TI pielietojumi praktiskās ierīcēs ir salīdzinoši jauna un neizpētīta nozare. Šajā darbā, izmantojot bezkatalizatora fizikālo tvaiku iztvaicēšanu, tika sintezētas planāras, neplanāras un ultraplānas bismuta (III) selenīda un bismuta (III) telurīda plānās kārtiņas. Tika izstrādāta jauna metode ultraplānu (",0
213,"Inovatīva RF induktora barotāja datormodelēšana, izstrāde un eksperimenti","Darbā tiek apskatītas dažādas iespējas ģenerēt augstas jaudas signālu ar atsevišķi regulējamu PWM (jaudas) koeficientu un frekvenci līdz 3 MHz. Tiek iztirzāti dažādi varianti praktiskā darba izpildei. Mūsdienās prasības germānija kristālu tīrībai aizvien aug un to audzēšana bezkontakta iekārtās var dot vajadzīgo rezultātu. LU ASI Atomfizikas un atmosfēras fizikas un fotoķīmijas laboratorijas efektīvās sadarbības projektā ar “Baltic Scientific Instruments Ltd” (lieto augstākās tīrības germānija kristālus) tika noskaidrots ka germānija kausēšanai vakuuma magnētiskajā levitācijā nepieciešams 30 kW un 0,5 - 3 MHz impulsa platumā regulējams (10 - 100% no jaudas) ģenerators, kas diemžēl komerciāli nav pieejams par saprātīgu cenu. Lai panāktu progresu ir jārisina divi aktuāli uzdevumi: pirmkārt jāizstrādā (t.i. modelējot, būvējot maketus un testējot tos veikt attiecīgus mērījumus) regulējama lieljaudas un augstfrekvences ģeneratora konstrukcija induktora barošanai, un otrkārt jāaudzē germānija kristāli bez kontakta ar ampulas sieniņām, t.i. vakuumā magnētiskajā levitācijā, kas būtu pasaules līmeņa inovācija germānija kristālu audzēšanā. Pēc daudzkārtējiem mēģinājumiem izrādījās, ka uzģenerēt 3 MHz PWM modulētus impulsus izmantojot pašas labākās mūsdienu elektronikas komponentes ir iespējams un ir izdevies izveidot attiecīgu elektronisku ierīci, kuru vēl nepieciešams uzlabot un tas tiks darīts maģistra studiju laikā.",0
214,Fotoluminiscences atkarība no temperatūras 1D ZnO nanostruktūrām ar dažādām uzbūves īpašībām,"Tika pētītas 1D ZnO nanošķiedras ar dažādiem biezumiem. 1D ZnO nanostruktūras fotoluminiscence tika mērīta no 77 K līdz istabas temperatūrai. Emisijas spektra analīze un galveno parametru (aktivācijas enerģijas, temperatūras koeficienti u.t.t.) aprēķins. 1D ZnO aizliegtā zona tika pētīta ar optisko spektroskopiju. Tika veikta korelācija starp optiskajām un uzbūves īpašībām.",0
215,Bismuta halkogenīdu plānu kārtiņu secīgās sintēzes pielietojumiem termoelektriskajās ierīcēs un to īpašību izpēte,"Bismuta halkogenīdi kā Bi2Se3 un Bi2Te3, pašreiz tiek īpaši aktīvi pētīti, jo nesen tika atklāts, ka bez izcilām termoelektriskajām (TE) īpašībām, tiem piemīt arī topoloģiskās īpašības. Topoloģiskie izolatori ir materiāli, kuri tilpumā ir elektriskie izolatori, bet uz virsmas tiem ir vadoši stāvokļi, kas paver iespējas termoelektriskās efektivitātes paaugstināšanā. Šajā darbā tika sintezētas Bi2Se3 un Bi2Te3 plānās kārtiņas, kā arī tās tika secīgi sintezētas viena uz otras, izmantojot fizikālo tvaiku nogulsnēšanās metodi. Pārklājumiem tika noteiktas elektriskās un TE īpašības, kā arī tika noteikts paraugu biezums, morfoloģija un sastāvs. Secīgi sintezētu kārtiņu īpašības tika salīdzinātas ar vienkāršām Bi2Se3 un Bi2Te3 kārtiņām. Tika noskaidrots, ka termoelektriskās īpašības kā Zēbeka efekts un jaudas faktors secīgi sintezētajos paraugos uzlabojas attiecībā pret vienkāršajām kārtiņām.",0
216,Naudas zīmju viltojumu atpazīšana specifiskā lāzeru apgaismojumā,"Bakalaura darba mērķis ir noskaidrot, vai naudas zīmju apstarošanas metode specifiskā – trihromātiskā – lāzeru apgaismojumā var tikt pielietota eiro valūtas viltojumu atpazīšanai. Izmantojot speciālu ar viedtālruni aprīkotu iekārtu, oriģinālās un viltotās eiro naudas zīmes tika apgaismotas vienlaicīgi ar trīs viļņu garumu lāzeriem (473nm, 532nm un 659nm), un ar viedtālrunī iebūvēto RGB kameru tika uzņemti attēli. Izmantojot RGB pārklāšanās korekcijas algoritmu, iegūtie attēli Matlab vidē tika sadalīti trijos līdz kameras sensoram nonākušās gaismas intensitāti raksturojošos attēlos – pie katra no lāzeriem viens attēls. Šo attēlu masīvu vērtības tika izmantotas parametrisku attēlu iegūšanai. Salīdzinot iegūtos oriģinālo un viltoto naudas zīmju attēlus, tika meklētas atšķirības kas, liecinātu par tendenciozām viltojumu nepilnībām, kuras praktiski varētu tikt izmantotas viltojumu atpazīšanā. Darba rezultātā tika pierādīts, ka naudas zīmju apstarošanas metode specifiskā – trihromātiskā – lāzeru apgaismojumā ļauj atpazīt viltotas eiro naudas zīmes un skaitliski tika izteiktas iegūstamās atšķirības autentiskām un viltotām naudas zīmēm.",0
217,Nanoelektromehānisko slēdžu vadības sistēmas izveide,"Izmantojot divus elektrodus un nanovadu ir iespējams izveidot nanoelektromehānisku sistēmu kas darbojas kā mehānisks slēdzis. Nanovads ir pievienots pie viena elektroda, pieliekot līdzstrāvu starp abiem elektrodiem rodas elektriskais lauks, kas noliec nanovadu pie otra elektroda. Palielinot spriegumu panāk to, ka elektriskā lauka spēks pārsniedz nanovada elastības spēku un tas nonāk kontaktā. Lai to panāktu starp elektrodiem jābūt salīdzinoši lielam līdzspriegumam, kas pēc nonākšanas kontaktā var sabojāt nanovadu. Tāpēc tiek pieslēgts arī maiņspriegums, kas izraisa nanovada mehāniskas svārstības un palīdz tam nonākt kontaktā. Kamēr šis slēdzis nav nonācis kontaktā, starp nanovadu un elektrodu rodas kapacitāte, ko var izmantot lai noteiktu slēdža stāvokli. Kapacitātes noteikšanai tika izveidoti divi risinājumi – sinhrodetektors un radiofrekvenču rezonators. Savukārt nonākot kontaktā izveidojas pretestība, kuras precīzākai noteikšanai tika izveidota datorprogramma vadības bloka kontrolēšanai. Šobrīd Ķīmiskās fizikas institūtā šādus slēdžus pēta izmantojot skenējošo elektronu mikroskopu. Šajā darbā tika veidotas sistēmas nanoelektromehānisku slēdžu pētīšanai ārpus skenējošā elektronu mikroskopa. Izveidoti un testēti prototipi turpmākiem pētījumiem. Tā kā paraugu ir maz ierīču testēšanai tika izmantotas ekvivalenti risinājumi.",0
218,Difūzijas koeficienta noteikšana no Brauna kustības teorētiskiem aprēķiniem,"Literatūrā atrodamas vairākas difūzijas koeficienta no Brauna kustības rēķināšanas metodes. Šajā darbā tiek apskatītas un ar skaitliskām simulācijām pārbaudītas pārklājošos, nepārklājošos un nekorelēto pārvietojumu metodes kā arī vairākas lineārās regresijas metodes, gan ar trajektorijas mērījumu kļūdu, gan bez. Tika atrasts, ka pārklājošos intervālu metode no apskatītajām sniedz vismazāko rezultāta kļūdu. Papildus tam tiek atrasta sakarība, kas saista izmērītās trajektorijas punktu skaitu ar iegūtā difūzijas koeficienta kļūdu un mērījuma kļūdu.",0
219,Pārejas metālu halkogenīdu mikrokristālu ultraskaņas eksfoliācija un fotoelektrisko īpašību  pētījumi,"Darbā tika pētīta un attīstīta metālu halkogenīdu divdimensiju mikrokristālu iegūšanas metode, izmantojot ultraskaņas eksfoliāciju šķidrumā, un no iegūtajiem mikrokristāliem tika izgatavoti un raksturoti fotodetektoru prototipi. Ierīču izveidošanai un raksturošanai tika izmantotas LU CFI pieejamās zinātniskās iekārtas. Darbs sastāv no literatūras apskata un eksperimentālās daļas, kurā aprakstītas izmantotās eksperimentālās metodes un ietverti iegūtie rezultāti. Pētot izveidoto ierīču fotoelektriskās īpašības, tika izdarīti secinājumi par piemērotākajiem materiāliem modernu fotodetektoru izgatavošanai. Izmantojot suspensijas, kas veidotas no divdimensiju mikrokristāliem ar labām fotoelektriskajām īpašībām, ar pielāgotu printeri potenciāli nākotnē varētu drukāt lētus fotodetektorus uz lokāmām pamatnēm.",0
220,Rentgenstarojuma izraisīti procesi litija ortosilikāta minilodītēs ar litija metatitanāta piedevām,"Modificētās litija ortosilikāta (Li4SiO4) minilodītes ar litija metatitanāta (Li2TiO3) piedevām ir pievērsušas starptautisku uzmanību kā alternatīvs materiāls tritija ģenerēšanai nākotnes kodoltermiskās sintēzes reaktoros. Tritiju ģenerējošās keramikas minilodītes būs pakļautas skarbiem ekspluatācijas apstākļiem, tai skaitā, neitronu un jonizējošā starojuma ietekmei. Šajā darbā izmanto rentgenstaru luminiscences (XRL) metodi, lai novērtētu radiācijas defektu veidošanos un uzkrāšanos Li4SiO4 minilodītēs ar dažādu Li2TiO3 daudzumu. Pēc XRL mērījumiem, Li4SiO4 minilodītes analizē ar elektronu paramagnētiskās rezonanses (EPR) spektrometriju  un termostimulētās luminiscences (TSL) metodi. Iegūtie rezultāti ļauj novērtēt Li4SiO4 minilodīšu ar dažādu Li2TiO3 daudzumu radiācijas stabilitāti un uzkrāto radiācijas defektu koncentrāciju. Iegūtos rezultātus varēs izmantot tritija ģenerējošo keramiku izstrādātāji.",0
221,Bismutu saturošu augstfrekvences bezelektrodu gaismas avotu spektroskopiskā izpēte,"Bakalaura darbā tika veikta augstfrekvences bezelektrodu gaismas avotu spektroskopiskā izpēte, aplūkojot konkrētas ķīmisko elementu – bismuta, argona un joda – spektrālās līnijas un to intensitātes izmaiņu atkarībā no ierosmes ģeneratoram pievadītās jaudas. Darba ietvaros tika noteikta gāzes temperatūra, izmantojot OH molekulas rotācijas spektru, kā arī tika pētīts lampu pašmodulācijas režīms.  Darbā secināts, ka antimona pievienošana lampas pildījumam būtiski ietekmē gan lampas darbošanās režīmu, gan spektrālo līniju intensitāti.",0
222,"Sakarsētu ķermeņu temperatūras noteikšanas metodes izveide, izmantojot Planka vienādojumu un spektrometru","Čukstošo galeriju modu (ČGM) rezonatori mūsdienās ir vieni no populārākajām un visvairāk pētītajām optiskajām ierīcēm, jo ar to palīdzību tiek izveidotas ar vien jaunas, kompaktas optiskās ierīces ar plašām pielietojuma iespējām. Vēl joprojām nav iespējams kontrolēt rezonatoru izveides parametrus, kausējot optisko šķiedru ar oksihidrogēna jeb H_2+O_2 liesmu, jo nav iespējams noteikt liesmas vai rezonatora temperatūru kausēšanas laikā.  Bakalaura darbā tika apskatīta un pētīta iespēja izveidot bezkontakta temperatūras mērīšanas metodi, izmantojot spektrometru, dažādus sakarsētu ķermeņu avotus un dažādas kalibrācijas metodes. Ar izstrādāto metodi tika veikts mēģinājums noteikt rezonatora temperatūru tā izgatavošanas procesā. Diemžēl metodes trūkumu dēļ temperatūru nebija iespējams noteikt. Bakalaura darbs sastāv no teorētiskās pārskata daļas un no eksperimentālās daļas, kurā ir aprakstīta spektrometru kalibrācija, dažādu sakarsētu ķermeņu spektru uzņemšana, dažādas temperatūras aprēķināšanas metodes, kā arī ietverti sasniegtie rezultāti.  Izveidotās metodes precizitātes uzlabošana un tā izveidošana par viegli pārvietojamu ierīci, kā arī precīzāka emisijas koeficienta noteikšana paver iespēju turpmākam zinātniskajam darbam.",0
223,Čukstošās galerijas modu mikrorezonatoru modelēšana,"Dotajā darbā tiek aprakstīta teorija un modelēšanas rezultāti par gaismas izplatīšanos sfēriskos Čukstošās galerijas modu optiskajos mikrorezonatoros ar diametru 1 - 5 um. Modelēšanai tiek izmantota COMSOL Multiphysics datorprogramma ar viļņu optikas moduli (Wave Optics Module). Tiek apskatītas sistēmas prizma-rezonators un optiskā šķiedra-rezonators. Kā galvenie kontroles parametri tiek izmantotas elektriskā lauka Ez komponentes kartes un laikā vidējotā enerģijas blīvuma vērtība rezonatorā. 2D vidē tiek modelēts gaistošās gaismas lauks, rezonatorā esošā starojuma atkarība no gaismas krišanas leņķa prizmā, šķiedras platuma, rezonatora attāluma līdz prizmai/šķiedrai, rezonatora izmēra un krītošās gaismas viļņa garuma. Iegūtie rezultāti tiek analizēti. Čukstošās galerijas modu rezonatoriem ir dažādi pielietojumi, piemēram, tie var tik ir izmantoti kā frekvenču filtri, temperatūras sensori un biosensori. Dotajā darbā veiktā modelēšana dod ieguldījumu ERAF projekta Nr. 1.1.1.1/16/A/259 realizācijā kā arī mikrorezonatoru tematikas attīstībā.",0
224,Nanodaļiņu defektu agregatizācijas pētījumi 2D dzelzs režģī: kinētiskā Monte Karto modelēšana,"Ar oksīdu nanodaļiņām stiprinātajiem (ODS) tēraudiem novērojamas tādas teicamas īpašības kā termālā noturība, radiācijas defektu radītās dislokāciju mobilitātes un hēlija implantācijas radīto efektu mazināšana. ODS tēraudi ir daudzsološi materiāli ar potenciālu pielietojumu IV paaudzes kodolreaktoros un kodolsintēzes reaktoros. Tomēr tehnoloģiski sarežģīti ir izveidot ODS tēraudu materiālu, kurā būtu liela koncentrācija nanometra izmēru klasteru. Tāpēc šī darba mērķis ir izprast nanodaļiņu (piemēram, Y2O3) veidošanās principus, lai varētu optimizēt ODS tēraudu ražošanas tehnoloģiju. Darba gaitā izveidots kinētiskais Monte Karlo modelis (KMC), kas apraksta nanodaļiņu agregatizāciju vienkāršotā 2D dzelzs režģa gadījumā sub- perkolācijas apgabalā. No KMC modelēšanas datiem iegūta fāzu diagramma, kas ļauj izdalīt trīs klasteru augšanas apgabalus, kā arī iegūts Gibsa-Tomsona novērtējums, kas nosaka šķīdības robežu. Iegūtās kinētikas salīdzinātas ar Ļifšica-Sļozova-Vāgnera (LSW) modeli daļiņu Ostvalda agregatizācijas aprakstam. Tika noteikts, ka nanodaļiņu agregatizācija, kas atbilst eksperimentāliem novērtējumiem, notiek jaunā kinētikas režīmā, pirms tiek sasniegts LSW paredzētais augšanas režīms.",0
225,Dažādu formu un izmēru objektu pielietojums stiklveida ķermeņa apduļķojumu simulācijai un detektēšanai,"Bakalaura darbs ir uzrakstīts latviešu valodā uz 32 lapām. Tas satur 22 attēlu, 4 tabulas, un 29 atsauces uz literatūras avotiem.  Darba mērķis: Noskaidrot labākos objektus stiklveida ķermeņa apduļķojumu simulācijai un detektēšanai.  Metode: Stiklveida ķermeņa apduļķojumu simulācijai izmantotas fotolitogrāfijas metodes, savukārt, to detektēšanai izmantots Kanija malu detektors.  Rezultāti un analīze: Aptuveni 50 % no struktūrām, kuru izmērs ir 5-25 mikroni tika detektēti. Gaismas intensitātes sadalījums liecina par veiksmīgu difrakcijas ainas iegūšanu.  Secinājumi: Struktūras kuru izmērs ir no dažiem mikroniem līdz dažiem desmitiem mikronu ir vislabāk pielietojamas stiklveida ķermeņa apduļķojuma simulācijai un detektēšanai.",0
226,Acu kustību iekārtu IViewX Hi-Speed un RED500 salīdzinājums,"Darbs ir uzrakstīts latviešu valodā uz 31 lapaspuses, tas satur 21 attēlu, 2 tabulas un 24 atsauces.  Darba mērķis: novērtēt acu kustību pieraksta iekārtu IViewX Hi-Speed un IViewX RED500 precizitāti.  Darba uzdevumi: 1. salīdzināt acu kustību pieraksta iekārtu IViewX Hi-Speed un IViewX RED500 noteiktā skata virziena precizitāti uz datora monitora; 2. noteikt fona krāsas ietekmi uz noteiktā skata virziena precizitāti; 3. noskaidrot, kā mainās iekārtu precizitāte atkarībā no attāluma līdz attēla centram. Rezultāti: Acu kustību pieraksta iekārta IViewX RED500 uzrādīja precīzākus rezultātus, kā IViewX Hi-Speed iekārta. Mainot fona krāsu no baltas uz melnu, precizitāte samazinājās abām iekārtām. Palielinoties attālumam līdz attēla centram, precizitāte samazinājās ar IViewX RED500, bet netika novērotas būtiskas izmaiņas IViewX Hi-Speed mērījumos.",0
227,Paukotāju aizsargmaskas ietekme uz redzes kvalitāti,"Bakalaura darbs tika uzrakstīts latviešu valodā, datorsalikumā uz 38 lapaspusēm. Tas satur 19 attēlu, 1 tabulu un 45 atsauces uz literarūras avotiem.  Darba mērķis: novērtēt, kā paukošanās aizsargmaska ietekmē redzes funkcijas. Eksperimentālājā daļā tika pārbaudīts kā izmainās vizuālā uztvere, konkrēti, redzes asums un kontrastjutība profesionālā līmeņa paukotājiem un nesportistiem. Eksperimentā piedalījās 29 dalībnieki, kuri tika sadalīti divās grupās. Eksperiments tika veikts ar FrACT datorprogrammu ar kuras palīdzību tika iegūti nepieciešami dati.  Starp abām grupām tika atrasta statistiski nozīmīga atšķirība.",0
228,Vides faktoru ietekme uz asaru osmolaritāti,"Maģistra darbs ir uzrakstīts latviešu valodā, datorsalikumā uz 55 lapām. Tas satur 3 tabulas, 40 attēlus un 40 atsauces uz literatūras avotiem. Darba mērķis bija novērtēt vides faktoru ietekmi uz asaru osmolaritāti un acs priekšējo struktūru izmeklējumu rezultātiem, kā arī noskaidrot šo parametru savstarpējo mijiedarbību. Pētījums norisinājās 3 daļās, 1. daļā “Aptaujas daļā” piedalījās 125 dalībnieki, 2. daļā “Izmeklējumu daļā” piedalījās 54 dalībnieki un 3. daļa “Atkārtoto mērījumu daļā” piedalījās 21 dalībnieks. Rezultāti parādīja, ka gaisa relatīvais mitrums atstāj ietekmi uz asaru osmolaritāti. Asaru osmolaritāte korelē ar Širmera testa rezultātiem, radzenes krāsošanos un TBUT laiku. Tika atrasta saistība starp asaru osmolaritāti   un  plaksta raupjumu, radzenes krāsošanos un Širmera testu.",0
229,Sakādisko acu kustību adaptācija dubultsoļa stimuliem galda tenisa un frisbija spēlētājiem,"Maģistra darbs uzrakstīts latviešu valodā uz 35 lapām, satur 17 attēlus un 45 atsauces uz literatūras avotiem. Darba mērķis: novērtēt sakādisko acu kustību adaptāciju nesportistiem un galda tenisa un frisbija spēlētājiem.  Metode: Pētījuma izstrādē tika izmantota iViewX Experement Center datorprogramma. Acu kustības tika pierakstītas ar videookulogrāfu iViewX Hi-Speed. Secinājumi: Pētījuma dalībniekiem, kas regulāri nodarbojas ar sportu, novērojama straujāka sakādisko acu kustību adaptācija dubultsoļa uzdevumiem un zemāka sakādisko acu kustību latence, nekā nesportistiem. Sakāžu ilguma mērījumos netika noteiktas būtiskas atšķirības starp nesportistiem un gada tenisa un frisbija spēlētājiem. Atslēgvārdi: sakādisko acu kustību adaptācija, redzes īpatnības sportā, dubultsolis, frisbijs, galda teniss.",0
230,Acu-roku koordinācijas saistība ar redzes funkcijām,"Maģistra darbs ir uzrakstīts latviešu valodā uz 42 lapaspusēm. Tas satur 23 attēlus, 4 tabulas, 4 pielikumus un 42 atsauces uz literatūras avotiem.   Darba mērķis: Noskaidrot pirmsskolas un sākumskolas vecuma bērnu sniegumu acu-rokas koordinācijas testā saistībā ar stereoredzes uztveri. Darba uzdevumi: Noteikt acu–rokas koordinācijas sniegumu bērniem ar DTVP-2 testu. Novērtēt stereoredzes korelāciju ar acu–rokas koordinācijas testa sniegumu. Izanalizēt DTVP-2 testa rezultātus ar programmu ImageJ.  Darba metodika: Pētījumā tika novērtēts 56 bērnu redzes asums, stereoredze ar TNO testu, sniegums acu-rokas koordinācijas testā.  Secinājumi: DTVP-2 testa izpildes koeficientam ir saistība ar stereoredzes sliekšņa vērtību – palielinoties acu-rokas koordinācijas izpildes koeficientam, tiek novērotas zemākas stereosliekšņa vērtības.  Atslēgvārdi: Vizuālās uztveres attīstība, acu–rokas koordinācija, stereoredze.",0
231,Briļļu lēcu ietekme uz acī noklīdušo gaismu,"Darbs ir uzrakstīts latviešu valodā uz 30 lappusēm. Tas satur 10 attēlus, 19 atsauces uz literatūras avotiem un 1 pielikumu. Darba mērķis: Izvērtēt, kā briļļu lēcu dažādi klājumi un dzelteni tonētā lēca ietekmē uztvertā attēla kvalitāti. Tika nomērīts acī noklīdušās gaismas daudzums 20 dalībniekiem ar C-Quant ierīci – bez lēcas, ar lēcu bez klājuma, ar lēcu ar pretatspīduma klājumu, ar lēcu ar zilo gaismu bloķējošo klājumu un dzelteni tonētu lēcu. Rezultātā noskaidrojām, ka dzelteni tonēta lēca palielināja acī noklīdušās gaismas vērtības, kas varētu būt saistīts ar krāsvielu daļiņām, kas tajās nonāk tonēšanas laikā. Lēca ar zilo gaismu bloķējošo klājumu, lēca ar un bez pretatspīduma klājuma nepalielināja acī noklīdušās gaismas vērtības.",0
232,Volumetriskā ekrāna vizuālā meklēšanas uzdevuma izpilde,"Bakalaura darbs ir uzrakstīts latviešu valodā uz 34 lapām. Tas satur 13 attēlus, 2 tabulas un 33 atsauces uz literatūras avotiem. Darba mērķis ir izpētīt vizuālās meklēšanas efektivitāti trīsdimensionālā telpā uz volumetriskā daudzplakņu ekrāna. Dalībnieki veica meklēšanas uzdevumu uz volumetriskā daudzplakņu ekrāna, pārvietojoties attēlu kopā. Meklēšanas uzdevumi bija ar dažādām grūtības pakāpēm. Iegūtie rezultāti liecina, ka meklēšanas uzdevuma efektivitāte ievērojami samazinās pie lielāka vizuālās informācijas daudzuma un mazāka mērķa pazīmes lieluma. Samazinoties mērķa atšķirībai no pārējiem stimuliem, ievērojami palielinājās pārvietojumu skaits attēlu kopās. Atslēgvārdi: vizuālā meklēšana, mērķa pazīme, attēlu kopa, meklēšanas stratēģija, volumetriskais ekrāns.",0
233,Figūru un krāsu uztvere bērniem,"Darbs ir uzrakstīts latviešu valodā uz 30 lapaspusēm. Tas satur 25 attēlus, 1 tabulu, 16 atsauces uz literatūras avotiem. Bakalaura darba mērķis bija izpētīt krāsas un formas uztveri bērniem. Lai to veiktu, pirmsskolas un sākumskolas vecuma bērniem tika doti uzdevumi: uzzīmēt krāsu un figūru, apvilkt visus zilos trijstūrus no izveidotajiem trijstūra stimuliem. Secināju, ka uzzīmējot krāsu galvenokārt tiek attēlota forma, bērni no 6 gadiem spēj izšķirt ģeometriskās figūras, bērna vecums ietekmē amodāla krāsojuma uztveri. Atslēgvārdi: uztvere, modāls, amodāls, kontūra, krāsa, figūra.",0
234,Asaru plēvītes stabilitāte datora lietotājiem atkarībā no mirkšķināšanas kvalitātes un kvantitātes,"Darbs ir uzrakstīts latviešu valodā uz 53 lapaspusēm. Tas satur 41 attēlu, 2 tabulas, 15 pielikumus, 59 atsauces uz literatūras avotiem. Darba mērķis: izvērtēt asaru plēvītes stabilitāti un mirkšķināšanas kvalitāti un kvantitāti datora lietotājiem. Metode: Tika aptaujāti Latvijas Universitātes Dabaszinātņu akadēmiskā centra darbinieki, no kuriem tika atlasīta grupa mirkšķināšanas un asaru plēvītes stabilitātes novērtēšanai. Rezultāti: Vidējais dalībnieku TBUT pirms lasīšanas 7,5 s, bet pēc 5,7 s. NIBUT pirms lasīšanas 10,2 s, bet pēc 7,4 s. Mirkšķināšanu skaits lasīšanas laikā 7 reizes/min. Pirms lasīšanas mirkšķināšanu skaits ir 20 reizes/min. Lasīšanas laikā šis skaits samazinās. Secinājumi: Lasīšanas laikā samazinājās mirkšķināšanu skaits, kā arī plēvītes stabilitāte.",0
235,Specializēto datorspēļu pielietojums ambliopijas ārstēšanā,"Maģistra darbs ir uzrakstīts latviešu valodā uz 39 lapaspusēm. Tas satur 13 attēlus, 6 tabulas, 4 pielikumus un 93 atsauces uz literatūras avotiem. Maģistra darba mērķis bija novērtēt specializēto datorspēļu efektivitāti ambliopijas ārstēšanā skolas vecuma bērniem. Pētījumā piedalījās 22 dalībnieki, no kuriem 11 dalībnieki (vid.vecums 8 ± 1 g.) veica oklūziju terapiju, 11 dalībnieki (vid.vecums 10 ± 3 g.) spēlēja specializēto datorspēli Tetris® ambliopijas ārstēšanai, izmantojot sarkani-zilos filtrus. Gan dalībniekiem, kas spēlēja specializēto datorspēli, gan dalībniekiem, kas veica oklūzijas, novēroja statistiski nozīmīgu un līdzīgu redzes asuma uzlabošanos ambliopajā acī pēc 4 mēnešu terapijas (p ",0
236,Dažāda veida aberāciju un gaismas izkliedes ietekme uz attēla izšķirtspēju,"Bakalaura darbs ir sarakstīts latviešu valodā uz 29 lappusēm, satur 33 attēlus, 1 tabulu un 18 atsauces uz literatūras avotiem. Mērķis: izpētīt, kā dažādas aberācijas ietekmē attēla kvalitāti gadījumos, kad gaismas izkliede pastāv un kad tā nepastāv. Metode: tika pētīta sfēriskās, vertikālās koma, astigmātisma, defokusa un trīslapiņu abererāciju ietekme uz attēla izšķirspēju savienojumā ar gaismas izkliedi, izmantojot optiskās sistēmas un simulētas situācijas. Rezultāti: pēc punkta izplūdes funkcijas noteikts, ka lielāko attēla apmiglojumu veido astigmatisms. Atslēgas vārdi: aberācijas, gaismas izkliede, modulācijas pārneses funkcija, attēla izšķirtspēja, mazāko kvadrātu funkcija, punkta izplūdes funkcija.",0
237,Termoelektrisko īpašību pētījumi tetratiotetracēna atvasinājumu plānās kārtiņās,"Darbā tika izveidotas organisku pusvadītāju - tetratiotetracēna (TTT) atvasinājumu plānas kārtiņas, izmantojot termiskās iztvaicēšanas metodi vakuumā. Izmantotie atvasinājumi ir ar metil, ¬¬metoksi, fenil un izopropil grupu aizvietojumiem 2. un 8. tetratiotetracēna molekulas pozīcijā, dažādās kombinācijās. Tika pētīta plāno kārtiņu morfoloģija, izmantojot ar skenējošā elektronu mikroskopu iegūtos attēlus, kā arī termoelektriskās īpašības, nosakot to elektrisko vadītspēju un Zēbeka koeficientu. Plānās kārtiņas tika pētītas gan tīrā veidā kā arī dopētas ar jodu, iegūstot p-tipa pusvadītāja īpašības. Tika izveidots tetratiotetracēna plāno kārtiņu termoelektriskais ģenerators. Darbā ir veikti tā īpašību pētījumi un jaudas mērījumi, kā arī apskatītas šāda dizaina termoelektriskā ģeneratora priekšrocības un nepilnības.",0
238,Zīlītes diametra ietekme uz hromatiskās aberācijas lielumu,"Darbs ir uzrakstīts latviešu valodā uz 26 lapaspusēm. Tas satur 16 attēlus, 19 atsauces uz literatūras avotiem. Darba mērķis: Novērtēt, vai acs zīlītes izmērs ietekmē transversālās hromatiskās aberācijas lielumu. Metodika: Pētījumā tika novērtēta prizmas radītās transversālās hromatiskās aberācijas ietekme uz redzes asumu, kā arī tika pētīts, kā zīlītes izmērs ietekmē transversālās hromatiskās aberācijas lielumu, izmantojot Vernjē saskaņošanas metodes programmu. Secinājumi: 1 prizmatiskā dioptrija vidēji palielina transversālas hromatiskās aberācijas par 0,33 loka minūtēm un samazina redzes asumu vidēji par 0,02 logMAR vienībām. Maza izmēra apertūra (2,5 mm) būtiski nesamazināja dalībnieku transversālo hromatisko aberāciju.",0
239,Lokālā stereotesta izstrāde stereoanomālijas novērtēšanai,"Maģistra darbs uzrakstīts latviešu valodā uz 40 lapām. Tas satur 25 attēlus, 3 tabulas, 37 literatūras avotu atsauces.  Darba mērķis – izstrādāt jaunu, datorizētu smalko disparitāšu lokālās stereoredzes novērtēšanas testu un izpētīt, vai stereoanomālija ir novērojama pie saīsināta stimula demonstrēšanas ilguma. Tika izstrādāts datorizēts anaglifu tipa stereoredzes novērtēšanas tests. Dalībnieku uzdevums – diferencēt, kā stimuls vērts pret references objektu. Pētījumā piedalījās 52 dalībnieki, pusei no dalībniekiem bija normāla stereoredze un pusei izpaudās viena no stereoanomālijām.  Dalībniekiem ar normālu stereoredzi bija labāks stereoslieksnis un atbildes laiks, kā arī zemāks kļūdu skaits, nekā dalībniekiem ar stereoanomāliju.",0
240,Fiksācijas disparitāte dažādu kontrastu apstākļos,"Bakalaura darbs ir uzrakstīts latviešu valodā uz 35 lapaspusēm. Satur 12 attēlus, 2 tabulas, 1 pielikumu un 42 atsauces uz literatūras avotiem. Darba mērķis bija izvērtēt kontrasta ietekmi uz fiksācijas disparitāti. Pētījumā piedalījās 10 dalībnieki vecumā 21-24 gadi. Darba metodes pamatā bija objektīvā fiksācijas disparitātes noteikšana, izmantojot acu kustību pieraksta iekārtu IviewX Hi-Speed. Pētījumā tika noskaidrots, ka pozitīva kontrasta gadījumā, fiksācijas disparitāte kļuva vairāk nekrustota un acs zīlītes paplašinājās. Samazinot stimula kontrastu, tendence bija novērojama tikai zemu kontrastu gadījumā, kad fiksācijas disparitāte kļuva mazāk nekrustota un acs zīlītes sašaurinājās.",0
241,Akomodācijas darbība dažādu kontrastu apstākļos,"Bakalaura darbs ir uzrakstīts latviešu valodā uz 31 lapaspuses. Tas satur 14 attēlus, 2 tabulas un 28 atsauces uz literatūras avotiem.  Darba mērķis ir izvērtēt kontrasta ietekmi uz akomodācijas atbildi. Pētījumā piedalījās 10 personas ar redzes asumu tuvumā un tālumā bez korekcijas vismaz 0,8 decimālās vienības, vecumā no 20 līdz 30 gadiem. Ar objektīvo refrakcijas mērīšanas iekārtu PowerRef-3 tika noteikta akomodācijas atbilde, aplūkojot dažāda kontrasta stimulus. Iegūtie rezultāti parāda, ka, aplūkojot baltus burtus uz melna fona, akomodācijas atbilde un zīlītes diametrs nedaudz pieaug, salīdzinot ar situāciju, ja apskata melnus burtus uz balta fona. Samazinoties negatīva (Vēbera) kontrasta pakāpei, akomodācijas atbilde palielinās tikai zemu kontrastu vērtību gadījumā.",0
242,Objekta leņķiskā izmēra ietekme uz neuzmanības akluma uzdevuma izpildi,"Maģistra darbs uzrakstīts latviešu valodā uz 38 lapaspusēm. Tas satur 25 attēlus, 4 tabulas, un 36 atsauces uz literatūras avotiem. Darba mērķis: Izmantojot divus neuzmanības akluma video, noskaidrot, vai objekta leņķiskais izmērs ietekmē neuzmanības akluma uzdevuma rezultātus. Metodika: Lai iegūtu dažādus videomateriāla leņķiskos izmērus uz tīklenes, dalībnieki sēdēja dažādos attālumos no ekrāna. Pirms katra video bija sniegta uzdevuma instrukcija, bet pēc video dalībnieki anketās atbildēja uz jautājumiem.  Rezultāti un secinājumi: Vīriešu gadījumā novērojama tendence, ka, palielinoties objekta leņķiskajam izmēram, neuzmanības aklums izpaužas mazāk. Perifērijā negaidītam notikumam nav saistība ar tā leņķisko izmēru uz tīklenes.",0
243,"Redzes asuma, refrakcijas, radzenes stāvuma un biezuma izmaiņas atkarībā no keratokonusa virsotnes atrašanās vietas","Bakalaura darbs ir sarakstīts latviešu valodā uz 30 lappusēm, satur 11 attēlus, 4 tabulas un 24 atsauces uz literatūras avotiem. Mērķis: izpētīt redzes asuma, refrakcijas, radzenes stāvuma un biezuma izmaiņas atkarībā no tā, kur uz radzenes atrodas keratokonusa virsotne un salīdzināt iegūtos datus. Metode: tika analizētas keratokonusa pacietu kartes, lai noskaidrotu, kā mainās redzes asums, refrakcija, radzenes stāvums un biezums atkarībā no keratokonousa virsotnes atrašanās vietas. Rezultāti: keratokonusa virsotne statistiski nozīmīgi ietekmē redzes asumu (p=0,0041), refrakciju (p=0,006) un radzenes stāvumu (p=0,00000005), taču ne radzenes biezumu (p=0,63). Atslēgas vārdi: keratokonuss, virsotne centrā, virsotne perifērijā, redzes asums, refrakcija, radzenes stāvums, radzenes biezums.",0
244,Vides faktoru ietekme uz acs priekšējām struktūrām,"Maģistra darbs ir uzrakstīts latviešu valodā uz 41 lapas, satur 18 attēlus, 10 tabulas un 54 atsauci uz literatūras avotiem. Darba mērķis: Noskaidrot Latvijas Universitātes Dabaszinātņu akadēmiskajā centrā esošo vides faktoru ietekmi uz acs priekšējām struktūrām Darba uzdevumi:  1. nomērīt gaisa mitrumu un temperatūru Latvijas Universitātes Dabaszinātņu akadēmiskajā centrā dažādos kabinetos un stāvos; 2. novērtēt vides faktoru un sūdzību par redzes diskomfortu saistību ar acs priekšējo struktūru klīnisko stāvokli; 3. novērtēt, kuras acs struktūras visvairāk ietekmē gaisa mitrums. Secinājumi: Visvairāk sūdzību ir par gaisa kvalitāti, ko papildina fakts, ka gaisa mitrums ir zem normas (11,14 ± 0,84 %). Atslēgas vārdi: LIPCOF, vides faktori, asaru menisks, limba hiperēmija, acs ābola hiperēmija",0
245,Globālā stereotesta izstrāde stereoanomālijas novērtēšanai,"Darbs ir rakstīts latviešu valodā un satur 40 lapaspuses. Tas satur 20 attēlus, 4 tabulas un 30 atsauces uz literatūras avotiem. Darba mērķis: Noskaidrot, cik stereoanomālo dalībnieku ir novērojami populācijā, izmantojot jauno globālo stereotestu, kurā iespējams ierobežot testa stimula rādīšanas laiku, un izvērtēt jaunā stereotesta efektivitāti un pielietojumu klīnikā, salīdzinājumā ar TNO stereotestu. Pētījumā tika izmantots jaunais stereotests ar ierobežotu (200 ms) un neierobežotu stimula rādīšanas laiku. Papildus jaunā stereotesta rezultāti tika salīdzināti ar TNO stereotestu. Pētījuma rezultātos no 55 dalībniekiem – 17 dalībniekiem tika konstatēta vienas disparitātes stereoanomālija, 3 dalībniekiem – divu disparitāšu stereoanomālija. Jaunajā stereotestā dalībnieki ar normālu stereoredzi uzrādīja labākus rezultātus, kā TNO stereotestā.",0
246,Redzes asuma treniņu efektivitāte,"Bakalaura darbs ir uzrakstīts angļu valodā uz 27. lappasspusēm, satur 12 attēlus, 1. tabulu un tajā ir atsauksmes uz 21. literatūras avotu. Darba mērķis ir novērtēt redzes asumu uzlabojošo treniņu efektivitāti. Viens no iemesliem pazeminātai redzei var būt palielināta tuvuma slodze, kā arī pazeminātas spējas veikt dažādus vizuālos uzdevumus. Trenējot šīs spējas, redzes sistēma labāk pielāgojas palielinātai tuvuma slodzei. Pētījumā piedalījās 24 bērni, kuriem tika doti dažādi redzes treniņi 3 mēnešu periodā. Redzes asums treniņu beigās būtiski uzlabojās (p",0
247,"Koriģētais redzes asums, kontrastjutība un aberācijas keratokonusa pacientiem atkarībā no virsotnes atrašanās vietas","Promocijas darbs ir uzrakstīts angļu valodā uz 29 lappusēm. Tajā ir 17 attēli, 2 tabulas un 26 atsauces. Mērķis. Novērtēt keratokonusa virsotnes radītās izmaiņas redzes asumā, kontrastjutībā un aberācijās. Metode. Noteikts redzes asums un kontrastjutība piecās dažādās frekvencēs ar FrACT programmu, lietojot briļļu un kontaktlēcu korekciju. Noteikts zīlītes diametra mērījums un topogrāfiskā karte ar Keratronu un Optikon. Rezultāti. Salīdzinot pacientus ar keratokonusa virsotni centrā un perifērijā, redzes asums ir statistiski nozīmīgi lielāks pacientiem ar keratokonusa virsotni centrā ar alfa=10% līmeni. Kontrastjutība ir statistiski nozīmīgi atšķirīga pacientiem, kuri lieto brilles un cietās vai hibrīda kontaktlēcas, nosakot to ar Anovas testu, bet keratokonusa virsotnei nav statistiski nozīmīgas ietekmes uz kontrastjutību. Statistiksi nozīmīga atšķirība pacientiem ar centrālu un perifēru virsotni, ir tikai sfēriskajai aberācijai p=0.000485, RMS aberācijas ir statistiski nenozmīgi lielākas pacientiem ar centrālu keratokonusu. Secinājumi. Mēs varam apgalvot, ka kontaktlēcas statistiski nozīmīgi uzlabo redzes asumu un kontrastjutību. Pacientiem ar centrālu virsotni ir sliktāka redzes kvalitāte kā pacientiem ar perifēru virsotni. Lai arī nav statistiski nozīmīgas atšķirības, redzes asums un aberācijas ir sliktākas pacientiem ar centrālu keratokonusu.",0
248,Zilo gaismu bloķējošo lēcu ietekme uz kontrastjutību,"Bakalaura darbs ir 21 lappaspusi garš, satur 9. attēlus, 1. tabulu un 39. literatūras atsauces. Darba mērķis ir novērtēt zilo gaismu bloķējošo lēcu ietekmi uz kontrastjutību. Mērījumi tika veikti, izmantojot Pelli-Robsona testu, kurš tika rādīts iPad telefonā. Mērījumā piedalījās 55 dalībnieki. Mērījumi tika veikti ar briļļu lēcām, kurām bija zilo gaismu bloķējošais klājums, kā arī ar lēcām, kurām bija tradicionālais pretatspīdumu klājums. Kontrastjutība bija labāka ar zilo gaismu bloķējošām lēcām nekā ar lēcām, kurām bija tradicionālais pretatspīdumu klājums (p",0
249,Vadošās acs stabilitāte un binokulārā konkurence,"Bakalaura darbs ir uzrakstīts latviešu valodā , tā apjoms 27 lapas. Darbs satur 27 attēlus, 3 tabulas un 28 atsauces uz literatūras avotiem. Pētījuma mērķis ir noskaidrot motorās vadošās acs un sensorās vadošās acs ietekmi uz dominances ilgumu binokulārās konkurences laikā. Noskaidrot, kā binokulārās konkurences attēlu maiņu ietekmē vadošā acs un tās stabilitāte. Novertēt vadošās acs un vadošās sensorās acs sakritību un to ietekmi uz dominances ilgumu binokulārās konkurences laikā, kā attēlu maiņu ietekmi binokulārās konkurences laikā.",0
250,Gazifikācijas modeļa pētijumi,"Darbā  ir izveidots un analizēts matemātiskais modelis biomasas gazifikācijai ar nelineāru diferenciālvienādojumu sistēmu.        Pirmkārt, tiek iegūta parasto diferenciālvienādojumu sistēma. Simulācijas tiek veiktas, izmantojot Runges-Kutas ar 4. kārtas punktu šablonu un iebūvēto funkciju programpaketē MATLAB. Tika izveidots reālistisks modelis ar daļēju  parciālo diferenciālvienādojumu. Telpiskā diskretizācija tiek veikta, izmantojot galīgo tilpuma metodi.  Izmantojot programmu MATLAB tika veiktas simulācijas vairākiem gazifikācijas procesu scenārijiem. Optimālākam rezultātu novērtējumam papildus apskata un ilustrē piemēru  sērkociņu degšanai un to atkarībai no izvēlētajiem parametriem.",0
251,Alternatīvu ranžēšāna lietojot metodes TOPSIS modifikācijas ekspertu novērtējumu agregārijai,"Bakalaura darbs ir veltīts alternatīvu ranžēšanai. Darba mērķis ir aprakstīt un salīdzināt metodes, kuras par pamatu izmanto metodi TOPSIS. Darbs satur metodes TOPSIS aprakstu, kā arī trīs modifikācijas: TOPSIS ar nestrikto modeli BS, ar eksperta kvalifikācijas vērtējumiem un ar apakškritērijiem. Visas metodes ir ilustrētas ar skaitliskiem piemēriem.",0
252,Bezkontakta fotopletizmogrāfijas metode ādas asinsrites monitoringam dažādu dziļumu gultnēs,"Darba mērķis ir izpētīt vai bezkontakta fotopletizmogrāfijas (bPPG) metode ir kvalitatīva metode cilvēka asinsrites monitoringam. Darbā tika pētīts, kā mainās plaukstas asinsrite dažādu fizioloģisko provokāciju ietekmē, izmantojot bPPG metodi, dažādu plaukstas dziļumu gultnēs. Darbs tika veikts izmantojot iekārtu, kas sastāv no divu dažādu spektra diapazonu apgaismotājiem (530 nm un 810 nm) un videokameras. Ar iekārtas palīdzību tika uzņemti video ar plaukstu, no kura tika iegūti fotopletizmogrāfiskie signāli un to amplitūdas dinamika. Ar bPPG metodi tika reģistrētas plaukstas asins apjoma pulsāciju amplitūdas izmaiņa sildīšanas, dzesēšanas, oklūzijas un sildošās smēres ietekmē. Rezultāti parādīja likumsakarības starp fizioloģisko testu potenciālo ietekmi uz asinsriti un reālā laikā novērojamajām izmaiņām. Apkopojot rezultātus „Sildošās smēres” testam, tika secināts, ka ar zaļo gaismu iegūtie dati bija izteiksmīgāki un pārskatāmāki (FPG signāla vidējā  amplitūda visiem subjektiem bija divas reizes liekāka nekā ar infrasarkano gaismu). Savukārt „Dzesēšānas - sildīšanas” testā iegūto rezultātu vidējās vērtības subjektiem bija vienādas, līdz ar to abus gaismas avotus var līdzvērtīgi izmantot termoregulācijas procesa novērošanai. Kopumā tiek secināts, ka PFPG metode ir kvalitatīva cilvēka asinsrites monitoringam, un to attīstot var iegūt jaunu informāciju par cilvēka fizioloģiskajiem procesiem.",0
253,"Izmaiņu dispersijas novērtēšana, izmantojot Būtstrepa metodi","Eiropas Savienības darbaspēka apsekojumu izmaiņu dispersijas novērtēšanai izmanto linearizāciju. Bakalaura darba mērķis ir atrast piemērotu alternatīvu metodi linearizācijai darbaspēka apsekojumu izmaiņu dispersijas novērtēšanai. Kā alternatīva tiks apskatīta būtsrtepa metode. Darbā izmantoti Eiropas Savienības Statistikas biroja Eurostat darbaspēka apsekojuma dati, kuriem tiek pielietota būtstrepa iterāciju ģenerēšana. Iterācijas tiek ģenerētas dažādiem skaitiem un analizēti iegūtie rezultāti. Zināms, ka, jo lielāks iterāciju skaits, jo precīzāk būtstreps apraksta reālos datus. Palielinot būstrepēšanas iterāciju skaitu, vēlams tuvinoties Eurostat iegūtajiem rezultātiem.",0
254,Bimatricu spēļu Neša līdzsvara atrašana. Lemke-Howson algoritms,"Spēle ir situācija, kurā piedalās divi vai vairāki dalībnieki un katrs dalībnieks pieņem lēmumu par savas stratēģijas izvēli. Līdzīgas situācijas bieži sastopas dažādās nozarēs, to attēlošanai un analīzei izmanto spēļu teoriju. Darbā ir apskatīts Lemke-Howson algoritms. Darbā ir aprakstītas bimatricu spēles, nekooperatīvu spēļu piemēri, lineārais uzdevums par papildu vērtību, Lemke-Howson algoritms. Darbs ilustrēts ar diviem piemēriem, kas parāda, kā lietojams Lemke-Howson algoritms praktiski. Darba galvenais secinājums – ar Lemke-Howson algoritmu tiek atrasts viens Neša līdzsvars, taču var būt uzdevumi, kuros ir vairāki līdzsvari.",0
255,Sporta sacensību plānošana lietojot lineāro programmēšanu,"Darbā tiek analizēts diskrētās programmēšanas modelis sporta apļa turnīra grafika izveidei, minimizējot novirzi starp komandu priekšrocību sarakstu un rezultējošo grafiku. Tiek apskatīti speciālie matemātiskie rīki, lai panāktu stabilu risinājumu sacensību plānošanas problēmai. Īpaša uzmanība tiek pievērsta stabilitātes nosacījumam šī modeļa kontekstā. Tiek definēti komandu priekšrocību veidi un meklēti stabili un nestabili grafiki turnīriem pie dažādām priekšrocībām.",0
256,Lineārās programmēšanas uzdevums kā nodarbību saraksta izveides modelis,"Šajā darbā aplūkota universitātes lekciju saraksta veidošanas problēma. Lekciju plānošana ir izplatīts uzdevums vispārizglītojošajās skolās un universitātēs. Šajā darbā tiek piedāvāta vispārīga pieeja universitātes lekciju saraksta veidošana. Modeļa pamatā ir binārie mainīgie, ar kuru palīdzību veido sarežģītu nosacījumu sistēmu, lai aprakstītu nodarbību saraksta veidošanas principus un konkrētajā mācību iestādē eksistējošus ierobežojumus.",0
257,"Darbinieku darba grafika izveide, lietojot lineāro programmēšanu","Darbinieku darba grafika plānošanai ir sarežģīts process, kura mērķis ir atrast optimālo darba grafika veidu, kas apmierinātu ne tikai uzņēmuma vajadzības, bet arī pašu darbinieku vēlmes attiecībā uz darba laiku. Bakalaura darbā tiek pētīts kā var atvieglot darba grafika izveidi, izmatojot lineāro programmēšanu. Darbā tiek apskatīti literatūrā esošie darba grafika plānošanas modeļi (Danciga modelis, Bečtolda un Džeikobsa modelis, Aikina modelis un Tomsona modelis), kas tika salīdzināti savā starpā un ilustrēti ar piemēriem.",0
258,Aizņēmēja maksātspējas izvērtēšana izmantojot skoringa modeļus,"Bakalaura darbā izklāstīts skoringa modeļu pielietojums aizņēmēja maksātspējas izvērtēšanai. Tiek aprakstīta datu atlases un sagatavošanas kārtība, loģistiskās regresijas un neironu tīklu pielietojums modeļu izveidē un to kvalitātes novērtēšana. Pirmajā daļā apskatīta liecības svaru aprēķina izmantošana, kā viena no datu transformācijas metodikām un mainīgo atlase, izmantojot informatīvās vērtības aprēķinus. Otrajā un trešajā daļā pieejams loģistiskās regresijas un neironu tīklu teorētiskais skaidrojums. Ceturtajā daļā aprakstīta modeļu izveides gaita, un veikta iegūto rezultātu salīdzināšana un kvalitātes novērtēšana.",0
259,Kredītrisks tīklu ekonomikā,"Lai gūtu lielāku ekonomisko stabilitāti, labāku pārvaldību un iespēju gūt lielāku peļņu, da- žādas iestādes, piemēram, valdības, finanšu institūcijas vai uzņēmumi savā starpā tur viena otra akcijas, aizdevumus un citas obligācijas. Šādās sarežģītu darījuma partneru attiecībās viens uz- ņēmums var netieši ietekmēt cita uzņēmuma kredītrisku. Uzņēmumu savstarpējās atkarības var novest uz sistemātiskām maksātnespējām un citiem finansiāliem izgāšanās veidiem, kas bie- ži vien tiek apieti ar apjomīgām glābšanas operācijām, kuras glābšanas institūcijas uzskata par pārāk apjomīgu zaudējumu.[3] Darbs ir veltīts masu apkalpošanas sistēmu teorijas pielietošanai finanšu nozarē. Uzņēmumi kā darījuma partneri veido tīklu ekonomiku jeb masu apkalpošanas sistēmu tīklu. Šādos tīklos var tikt pielāgota masu apkalpošanas sistēmas rādītāju pētīšanas metode uzņēmumu kredītriska atspoguļošanai atsakoties no pieņēmuma par uzņēmuma nošķirtību no netiešiem darījuma partneriem. Darbā aprakstīta uzņēmumu savstarpējā atkarība tīklu ekonomikā un pielāgota metode kredītriska rādītāju novērtēšanai. Tiek aplūkoti šīs metodes pielietojumi skaitliskam piemēram.",0
260,"Priekšrocību attiecības un derīgumu teorija, to lietojumi","Darbs veltīts derīguma teorijas izpētei. Darbs satur aprakstus par priekšrocībām, derīguma teorijas aksiomātiku un tās lietojumu riska teorijas ietvaros, kā arī darbā apskatīts derīguma teorijas vispārinājums par derīgumu, kas atkarīgs no secības un kas tiek reprezentēts lēmumu kokos. Darbā ietverti paskaidrojoši piemēri.",0
261,Dziļo neironu tīklu pielietojums krāpniecisko transakciju identificēšanā elektroniskajā komercijā,"Darbā ir apskatīti dažādi ar kredītkartēm saistīti krāpniecības veidi un dziļo neironu tīkli. Elektroniskajā komercijā veiktā krāpniecība ir viena no mūsdienu izplatītākajām un nopietnākām problēmam, ar kuram sastapās un no kurām ekonomiski cieš gan parastais pircējs, gan uzņēmumu turētāji, gan bankas. Tāpēc, elektroniskajā komercijā plaši sāka izmantot mašīnmācīšanās metodes, lai laicīgi atpazīt un novērst krāpniecību, kā arī mazinātu krāpniecības rezultātā rādītos zaudējumus. Darbā tika aplūkoti dziļie neironu tīkli, to uzbūve un darbības princips. Praktiskajā daļā tiek parādīta dziļo neironu tīklu struktūras un parametru izmaiņu ietekme uz modeļa prognozēšanas spējām. Atslēgas vārdi: mašīnmācīšanās, dziļie neironu tīkli, elektroniskā komercija",0
262,Teksta klasifikācijas metodes,"Aizvien vairāk un vairāk cilvēkam ir pieejami teksta dokumenti elektroniskā formā - tiek sūtīti e-pasti, akadēmiskie žurnāli un publikācijas, un ieskenētas veidlapas. Kaut gan teksta dokumentus parasti manuāli klasificē pēc to atslēgas vārdiem vai atbilstības, mašīnmācīšanās algoritmi un automātiska tekstu klasificēšana ļauj ietaupīt daudz resursu - gan cilvēka stundas, gan līdzekļu. Lai iegūtu vērtīgu informāciju no šiem datiem, vispirms tos nepieciešams apstrādāt, un tad apmācīt pašu algoritmu.  Šī darba ietvaros lasītājs tiek iepazīstināts ar teksta analīzes metodēm un mašīnmācīšanās algoritmiem, kas nodrošina automātisku teksta klasifikāciju. Kā arī var aplūkot to praktisko pielietojumu trīs dažādos teksta klasifikācijas uzdevumos.",0
263,Skudru algoritms un tā pielietojums optimizāciju metodēs,"Darbā tiek aplūkots skudru algoritms, kas ir viens no jaunākajiem optimizācijas metožu algoritmiem. Teorijā ir aprakstīti algoritma pārejas varbūtības, feromona atjaunošanas formulas un algoritma konstruēšanas soļi. Pielietojumā tiek aplūkota algoritma izmantošana ceļojošā pārdevējā problēmas atrisināšanai gan 5 mezglu gadījumā, gan daudzu mezglu gadījumam. Daudzu mezglu gadījuma īstenošanai izveidots kods datorprogrammā MATLAB (R2018a versija). Ar programmas palīdzību tiek analizēta optimālo parametru izvēle veiksmīgākajam rezultātam.",0
264,Uz splainiem balstīta optimālās vadības uzdevumu risināšanas metode,"Darbs ir veltīts optimālās vadības problēmai, kas reducēta uz nogludinošā splaina konstruēšanas problēmu un tiek risināta, izmantojot splainu teorijas rezultātus un metodes. Šajā darbā tiek apskatīta konkrēta veida optimālās vadības problēma, kas balstīta uz lineāru trešās kārtas diferenciālvienādojumu ar papildus robežnosacījumiem. Atkarībā no diferenciālvienādojumam atbilstošā harakteristiskā vienādojuma saknēm tiek veikta atrisinājumu klasifikācija. Darba mērķis ir katram no vienpadsmit gadījumiem atrast attiecīgās stāvokļu funkcijas un kontroles funkcijas analītisko formulu. Iegūtie rezultāti ir aprobēti, analizējot skaitliskus piemērus.",0
265,Spēles ekstensīvajā formā un to lietojumi,Maģistra darbā ir aprakstītas spēles ekstensīvajā formā un tādi to lietojumu piemēri kā izsoles procesa analizēšana ar atmugurisko indukciju un komunikācijas protokola attēlošana ar spēles koku. Tiek skaidrots arī spēles ar nepilnu informāciju jēdziens un mazāk pētītas saistības starp normālformu un atmuguriskās indukcijas procesu. Maģistra darbs ir domāts kā palīglīdzeklis spēļu teorijas apguvei. Tā pielikumā ir vairāki patstāvīgi veidoti uzdevumi ar atrisinājumiem.,0
266,Lādiņnesēju kustīguma noteikšana karbozola grupu saturošās organiskās plānās kārtiņās,"Lādiņnesēju kustīguma noteikšana ir būtiska vielas pielietojumu novērtēšanā. Organiskām gaismas emitējošām diodēm un organiskām saules šūnām ir nepieciešams sastāvēt no materiāliem ar augstu lādiņnesēju kustīgumu.  Darba mērķis ir noteikt molekulārās struktūras ietekmi uz savienojuma lādiņnesēju kustīgumu, savienojumiem ar potenciālo pielietojumu saules elementiem vai gaismas izstarojošām diodēm. Darbā tika testēta maz pielietota lādiņnesēju kustīgumu noteikšanas metode, kā arī nomērīti kustīgumi četriem savienojumiem ar potenciālo pielietojumu saules šūnās un trīs savienojumiem ar potenciālo pielietojumu gaismas emitējošās diodēs. Darbā tika secināts, ka maz pielietotai mērījumu metodei ir nepieciešami uzlabojumi, kā arī pētīto savienojumu klasē karbazola fragments pasliktina elektronu kustīgumu.",0
267,Kritēriju svaru ietekmes analīze lēmumu pieņemšanā,"Bakalaura darbs ir veltīts lēmumu pieņemšanai, balstoties uz vairākiem kritērijiem, kad lēmumu pieņēmējs var stratēģiski noteikt kritēriju svaru vektoru, lai iegūtu vēlamo alternatīvu pozīciju, ko sauc par stratēģisko svaru manipulāciju. Tiek definēts alternatīvu ranžēšanas intervālu jēdziens un apskatīti binārie lineārās programmēšanas uzdevumi, lai aprakstītu stratēģiskā svaru vektora iegūšanas procesu. Ir piedāvāta metode, kā manipulēt ar stratēģisko svaru vektoru, pamatojoties uz ranžēšanas intervāliem un lietojot binārus lineārās programmēšanas uzdevumus. Metode ir ilustrēta ar skaitliskiem piemēriem.",0
268,MAX-DOAS stacija atmosfēras sastāva pētījumiem un satelītu mērījumu validācijai virs Rīgas,"Šobrīd Rīgā un Latvijā atmosfēras sastāva pētījumi pārsvarā notiek vides politikas normatīvu  ievērošanas nepieciešamības dēļ, taču atmosfēras fizikas joma pēdējo gadu desmitu laikā ir piedzīvojusi uzplaukumu un turpina strauji attīstīties, tāpēc svarīga ir atmosfēras mērījumu iekārtu un metožu attīstība zinātniskās institūcijās arī Latvijā. Šajā darbā aplūkota atmosfēras gāzu koncentrāciju iegūšana ar diferenciālās optiskās absorbcijas spektroskopijas (DOAS) metodi un daudzasu DOAS (MAX-DOAS) instrumentu. Tiek aprakstīts datu pēcapstrādes process ar QDOAS lietojumprogrammu, iegūstot NO2 slīpo un vertikālo kolonnu koncentrāciju Cabauw, Nīderlandē 2009. gada 30. jūnijā starptautiskajā CINDI mērinstrumentu salīdzināšanas kampaņā.",0
269,Piemaisījumu difūzijas caur šķidra silīcija dinamisku brīvu virsmu pētīšana,"Pēdējos gados arvien pieaug pieprasījums pēc augstas (99.9999%) tīrības jeb solāras kvalitātes silīcija, kuru var iegūt, īpaši attīrot šķidru silīciju no tajā esošajiem piemaisījumiem. Šajā nozarē notiek aktīva pētniecība, meklējot veidus, kā attīrīšanas procesu būtu iespējams optimizēt.  Šajā darbā tiek pētīta potenciāla iespēja celt piemaisījumu aizvades efektivitāti, uz šķidrā silīcija radot virsmas viļņus. Tādēļ darbā veikti skaitliski aprēķini, kas ļauj konstatēt, kā attīrīšanas gaitā piemaisījumi pamet šķidro silīciju, kā arī ļauj saprast, kāda ietekme uz to ir dažādiem virsmas viļņu parametriem – amplitūdai, frekvencei, viļņa garumam.  Izdarot aprēķinus, tiek noskaidrots, ka piemaisījumu aizvades efektivitāti iespējams palielināt un ka tā ir atkarīga no virsmas viļņu amplitūdas un viļņa garuma, bet ne no frekvences pētītajā diapazonā. Taču iegūtie rezultāti nav spēkā visiem viļņiem – tiek identificēts arī parametrs, pēc kura var prognozēt, vai viļņiem uz šķidrā silīcija virsmas būs vai nebūs pienesums piemaisījumu attīrīšanas efektivitātē.",0
270,Maģiskie polimondi un to īpašības,"Darbā pētītas plaknes figūras – maģiskie polimondi. Iegūti vairāki rezultāti par šādu polimondu laukumu ekstremālajām vērtībām, kā arī maģisko polimondu eksistences nepieciešamais un pietiekamais nosacījums. Uzrādīta perfektu polimondu praktiska konstrukcija jebkuram malu skaitam n = 8k - 2.",0
271,Plūsmas asimptotisks atrisinājums šķidra metāla paraugā stipros mainīgos un pastāvīgos magnētiskos laukos,"Darbā ir veikts aprēķins cilindrā šķidra metāla plūsmai, kuru dzen kombinēts mainīgs un pastāvīgs magnētiskais lauks. Šāda lauka forma tiek izmantota nanodaļiņu izkliedēšanai šķidros metālos. Gadījumā ar stipru pastāvīgu magnētisko lauku, cilindra izliekumu laukam paralēlajā robežslāni var neņemt vērā. Kad mainīgā lauka radītais skinslānis ir daudz lielāks par robežslāni, stacionārā plūsma ir atkarīga tikai no viena parametra, kas nosaka nelineāro inerciālo locekļu svaru. Vienādojumi ir atrisināti analītiski mazām galvenā parametra vērtībām un ar divām skaitliskām spektrālajām metodēm pie lielām parametra vērtībām gan ar pielipšanas robežnosacījumu, gan ar brīvu virsmu vertikālajai sānu robežai. No skaitliskajiem rezultātiem iegūts, ka pie mazām parametra vērtībām plūsmas ātrumam ir lineāra atkarība no šī parametra.",0
272,Dažādu valūtas tirdzniecības stratēģiju salīdzinājums,"Valūtas tirgus ir viens no lielākajiem pasaules finanšu tirgus sektoriem un tam piemīt specifiskas īpašības (piemēram, iespēja tirgoties ar vairāk līdzekļiem nekā ieguldīts), kuras, savukārt, izmanto investori savas peļņas optimizēšanas nolūkā. Maģistra darba mērķis ir izveidot dažādas valūtas tirdzniecības stratēģijas, pielietojot ARIMA, ARMA-GARCH, slēptos Markova modeļus, u.c. metodes, un veikt tirdzniecības simulāciju dažādiem valūtu pāriem, kā arī noskaidrot,  vai ar kādu no darbā aprakstītajām metodēm ir iespējams izveidot tādu valūtas tirdzniecības algoritmu, kas ilgtermiņā sniegtu peļņu. Darba gaitā izveidoti četri modeļi, kas veic tirdzniecības simulāciju, balstoties uz valūtas cenu vēsturisko informāciju. Darba izstrādes gaitā izveidotas sintakses programmā R, kuras realizē darbā aprakstītās metodes.",0
273,Rezonanses metode nanoelektromehāniska slēdža ieslēgšanas sprieguma samazināšanai,"Nanoelektromehāniskajiem (NEM) slēdžiem ir potenciāls aizstāt mikroelektromehāniskos (MEM) slēdžus. Tomēr pirms tas ir iespējams, jāpārvar ar NEM slēdža darbību saistītas problēmas, piemēram, lielais ieslēgšanās spriegums, kas ne tikai ierobežo NEM slēdžu integrāciju elektriskajās shēmās, bet arī var izraisīt slēdža aktīvās komponentes pārdegšanu un neatgriezenisku palikšanu kontaktā. Šajā darbā tika izstrādāta metodika efektīvākai nanovadu pārnešanai uz adatas smailā gala. Tika nomērītas NEM slēdžu aktīvo elementu mehāniskās īpašības - noteikti Ge un CuO nanovadu Junga moduļi. Tika teorētiski izpētīta un eksperimentāli demonstrēta NEM slēdža ieslēgšanās elektrostatiskajā laukā, noteikti ieslēgšanās spriegumi. Izmantojot nanovada rezonanses metodi, tika demonstrēta slēdža ieslēgšanās sprieguma samazināšana par veselu kārtu.",0
274,Ar antimonu un alvu leģētu Bi2Se3 plānu kārtiņu un nanovadu sintēze un īpašības,"Pēdējos gados augusi interese par materiāliem ar topoloģiskā izolatora (TI) īpašībām. TI ir tilpumā nevadoši, bet to virsmai piemīt metāliskas īpašības. Lielākā daļa TI ir labi termoelektriski (TE) materiāli istabas temperatūrā. Lai panāktu to, ka virsmas vadītspēja ir dominējoša, vajadzīgs nomākt tilpuma vadītspēju, kas rodas no defektiem. Pirmkārt, tilpuma vadītspēju var samazināt, samazinot vismaz vienu no TI struktūras dimensijām līdz nanoizmēram, kas būtiski palielina virsmas – tilpuma attiecību, kā arī veicot materiāla vakanču kompensējošu leģēšanu. Leģēšana var tikt izmantota arī materiālu TE īpašību uzlabošanai, tā optimizējot lādiņnesēju koncentrāciju un saglabājot to kustīgumu. Darbā tiek pētītas TI īpašību izmaiņas dažādās koncentrācijās ar antimonu leģētās Bi2Se3 nanolentāēs. TE īpašības pēta dažādās koncentrācijās ar alvu un antimonu leģētām plānām kārtiņām.",0
275,Krāsu centru dimanta kristālā kodola spina polarizācija magnētiskajā laukā,"Šajā darbā tiek apskatīta lāzera un mikroviļņu lauku ietekme uz krāsu centriem dimanta kristālā, kuri atrodas konstantā magnētiskā laukā. Pēc iepazīšanās ar kvantu mehānikas matemātisko struktūru un galvenajām atvērto sistēmu modelēšanas metodēm, tiek veikti skaitliski aprēķini, kuri ļauj iegūt optiski detektētās magnētiskās rezonanses spektrus un krāsu centru elektronu un kodolu spinu polarizācijas raksturīgos lielumus. Iegūtie rezultāti tiek salīdzināti ar literatūrā pieejamajiem eksperimentālajiem datiem.",0
276,FTIR spektrometrijas pielietošana silīcija apstrādes tehnoloģijas novērtēšanai,"KEPP EU AS tiek attīstīta un pilnveidota inovatīva silīcija attīrīšanas iekārta. Procesa gaitā izkausētā silīcija masā nonāk skābekļa, oglekļa, vara un alumīnija piemaisījumi, kuru koncentrācijas mazināšanai radītas jaunas iekārtas. Darba mērķis ir pārbaudīt attīrīšanas procesu uzlabojumu ietekmi uz iegūstamā silīcija tīrību, veicot iegūto silīcija kristālu piemaisījumu analīzi ar Furjē transformācijas infrasarkanās spektrometrijas palīdzību. Darbā tiek aplūkotas arī alternatīvās silīcija attīrīšanas metodes, alternatīvās piemaisījumu analīzes metodes, tiek noskaidrotas skābekļa un oglekļa piemaisījumu koncentrācijas analizētajos silīcija paraugos un analizēti to avoti. Iegūtie rezultāti parāda, ka uzņēmuma veiktie procesa uzlabojumi ļauj samazināt skābekļa koncentrāciju silīcija kristālos vairāk nekā 15 reizes.",0
277,Vairākslāņu grafēna un nitrocelulozes kompozīta elektroda iegūšana un izpēte slāpekļa savienojumu noteikšanā,"Slāpekļa savienojumi, jo īpaši NOx, tiek uzskatīti par vieniem no cilvēka veselībai bīstamākajiem savienojumiem gaisa piesārņojumā. Palielinoties fosilā kurināmā dedzināšanas apjomam gan iekšdedzes dzinējos, gan kurtuvēs, paaugstinās arī tā degšanas blakusproduktu daudzums it īpaši pilsētās ar lieliem transporta sastrēgumiem, kas negatīvi ietekmē pilsētnieku veselību, nerunājot par dzīvniekiem un augiem. Lai spētu precīzāk ierobežot kaitīgo savienojumu daudzuma izvadīšanu atmosfērā, rodas nepieciešamība pēc jutīgiem šo savienojumu gāzu sensoriem. Potenciāls materiāls gāzu noteikšanā ir grafēns kā divdimensionāls materiāls, piemērotākais gāzu sensoru pielietojumos lielā virsmas laukuma dēļ. Šajā darbā izpētīta pašu iegūta vairākslāņu grafēna – nitrocelulozes kompozīta pārklājuma spēja reaģēt uz slāpekļa savienojumiem: NO; NO2; NH3, kā atbildes reakciju reģistrējot kompozīta elektrisko pretestību, un secināts, ka materiāls spēj veiksmīgi noteikt NO gāzi jau pie 77 ppm lielas vielas daudzuma koncentrācijas gaisā. Konstatēts, ka izveidotais kompozīta pārklājums ir p-tipa pusvadītājs, kura vairākuma lādiņnesēji ir caurumi. Materiāla elektriskā pretestība paaugstinās NH3 iedarbībā un samazinās NO, NO2 iedarbībā kas saskan ar literatūrā minētajiem grafēna gāzu molekulu jutības mehānismiem grafēnam ar p-tipa vadītspēju. Secināts arī, ka mērījumu selektivitāti ietekmē šķīdinātāji, kas šķīdina polimēru: acetons, metanols, acetonitrils.",0
278,Augšuppārveidotā luminiscence ar erbiju aktivētā NaYF4,"Darbā pētīti heksagonāli NaYF4:Er3+ paraugi, kas aktivēti ar erbija joniem dažādās koncentrācijās.  Paraugiem ir mērītas rentgenstaru difrakcijas, augšuppārveidotās luminiscences spektri un luminiscences kinētikas. Fotoluminiscences spektros ir novērotas erbija raksturīgās, dominējošās luminiscences joslas sarkanajā un zaļajā spektra daļā. Pie dažādām erbija jonu koncentrācijām, šo joslu intensitāšu savstarpējā attiecība mainās, un no luminiscences kinētikas mērījumiem ir konstatēts, ka šīs izmaiņas notiek enerģijas pārneses dēļ starp erbija joniem. Balstoties uz eksperimentālajiem mērījumiem ir spriests par augšupparveidotās luminiscences mehānismiem un enerģijas pārneses procesiem starp erbija joniem heksagonālā NaYF4:Er3+.",0
279,Luminiscences procesi ar erbiju aktivētā bārija lutēcija fluorīdā un to atkarība no temperatūras un erbija jonu koncentrācijas,"Šajā darbā tiek apskatītas Ba4Lu3F17:Er3+ spektroskopiskās īpašības un to atkarības no temperatūras (8-300K) un aktivatoru jonu, Er3+, koncentrācijas (1, 10 un 40 mol%).  Sintezētajiem pulverveida paraugiem tika izmērīti luminiscences un augšup-pārveidotās luminiscences spektri dažādās temperatūrās, ierosinot ar starojumu redzamajā un infrasarkanajā spektra diapazonā. Vietas jūtīgā spektroskopija ļauj noteikt, ka Er3+ atrodas dažādās pozīcijās Ba4Lu3F17 kristāliskajā struktūrā. Mainoties parauga temperatūrai, tiek novērotas izmaiņas luminiscences joslu platumā un intensitātē. Zaļajai Er3+ luminiscences joslai tiek uzņemtas luminiscences dzišanas kinētikas un to atkarība no parauga temperatūras. Balstoties uz iegūtajiem eksperimentālajiem datiem, darbā tiks spriests par luminiscences procesiem Ba4Lu3F17:Er3+ un kā tos ietekmē materiāla temperatūra un Er3+ koncentrācija.",0
280,Fosforiscējošu pārklājumu iegūšana ar plazmas elektrolītiskās oksidācijas metodi,"Darbā pētīta fosforiscējošu oksīda pārklājumu iegūšana izmantojot plazmas elektrolītiskās oksidācijas (PEO) metodi. Pētījuma rezultātā ieguva luminiscējošus alumīnija oksīda pārklājumus ar ilgu pēcspīdēšanas laiku (vairāk kā 10 sekundes). Darba gaitā tika meklēti veidi kā optimizēt luminiscējošo PEO pārklājumu iegūšanu veicot elektrolīta sastāva izmaiņas un procesa ilguma izpēti. Darba galvenais mērķis bija uzlabot pārklājumu pēcspīdēšanas ilgumu un intensitāti, kā arī padarīt procesu efektīvāku un ekonomiskāku. Iegūtajiem pārklājumiem pētītas to luminiscences īpašības, virsmas morfoloģija un sastāvs. Pētījumu rezultāti liecina, ka pārklājumu luminiscences intensitāte un pēcspīdēšanas ilgums ir atkarīgi no elementu koncentrāciju savstarpējām attiecībām pārklājumos. Darba iegūtie rezultāti tiks izmantoti, lai veiktu turpmākus optimizācijas pētījumus.",0
281,Redzes pārbaudes kabineta izmēra ietekme uz pacienta redzes asuma noteikšanas precizitāti,"Bakalaura darbs ir uzrakstīts latviešu valodā uz 28 lapaspusēm. Tas satur 4 tabulas, 17 attēlus un atsauces uz 19 literatūras avotiem.  Darba mērķis bija novērtēt redzes pārbaudes kabineta izmēra ietekmi uz pacienta redzes asuma noteikšanas precizitāti. Pētījuma pirmajā daļā tika izvērtēti vairāki optometristu kabineti, nosakot to parametru atbilstību redzes asuma pārbaudei. Pētījuma otrajā daļā piedalījās 20 dalībnieki (18-40 g.; izvērtētas 40 acis), kuriem noteica redzes asumu 6 attālumos, izmantojot FrACT programmu. Rezultāti parādīja, ka pacienta attālums līdz ekrānam optometristu kabinetos ir no 1,75 m līdz 4,40 m. Redzes asums mazākos attālumos tiek pārvērtēts pazeminātas redzes gadījumā.",0
282,Acu komprešu un plakstu masāžas nozīme meiboma dziedzeru funkciju uzlabošanā,"Maģistra darbs uzrakstīts latviešu valodā, datorsalikumā uz 44 lapaspusēm. Tas satur 29 attēlus, 10 tabulas, 6 pielikumus, 27 atsauces uz literatūras avotiem.  Darba mērķis: izvērtēt silto komprešu un plakstu masāžas nozīmīgumu Meiboma dziedzeru darbības kvalitātes uzlabošanā un asaru plēvītes stabilizēšanā. Metode: McMonnies un OSDI sausās acs izvērtēšanas anketas, lipīdu slāņa biezuma novērtēšana, NiBUT, Meiboma dziedzeru ekspresija, meibogrāfija un plakstu sildošo masku terapija. Rezultāti: Meiboma dziedzeru kvalitātes un kvantitātes rādītāji uzrāda ciešu korelāciju (r=0,73). Otrās pakāpes Meiboma dziedzeru disfunkcijas sastopamība ir 38%. Meiboma dziedzeru atrofijas pakāpe korelē ar dziedzeru sekrēta kvalitāti (r=0,66), kvantitāti (r=0,63) un lipīdu slāņa biezumu (r=0,63). 10 dienu silto komprešu terapija 2.pakāpes MGD uzlabo NiBUT par 29%, dziedzeru sekrēta kvalitāti par 11%, kvantitāti par 9% un lipīdu slāņa biezumu par 3%.",0
283,Gaismas intensitātes mērījumi aberāciju novērtēšanai,"Bakalaura darbs ir uzrakstīts latviešu valodā, datorsalikumā uz 31 lappusēm. Tas satur 25 attēlus, 1 tabulu un 22 atsauces uz literatūras avotiem. Darba mērķis: Attīstīt metodi viļņu frontes aberāciju novērtēšanai, izmantojot gaismas intensitātes mērījumus. Metodika: Viļņu frontes modulatora un bināras maskas veidošana. PhaseLift algoritma izmantošana, lai no gaismas intensitātes mērījumiem rekonstruēt fāzi, viļņu frontes iegūšanai. Secinājumi: Izmantojot PhaseLift kodu ir iespējams novērtēt aberācijas, mērot tikai gaismas intensitāti.",0
284,"Ekscentriskā fotorefraktometra ""PowerRef 3"" kalibrēšana","Bakalaura darbs ir uzrakstīts latviešu valodā uz 26 lapaspusēm. Tas satur 17 attēlus un 19 atsauces uz literatūras avotiem. Darba mērķis bija noskaidrot ierīces “PowerRef 3”, kas atrodas Latvijas Universitātes Optometijas un redzes zinātnes nodaļā, precizitāti izmantojot relatīvās kalibrēšanas metodi. Papildus ierīces kalibrēšanai tika veikti akomodācijas izmaiņu mērījumi cikloplēģijas iespaidā. Dati tika iegūti izvērtējot dalībnieku labo aci monokulāros apstākļos. Relatīvās kalibrēšanas metodes laikā katrs mērījums tika veikts 10 sekundes. Tika iegūti rezultāti, kas nosaka, ka ierīce “PowerRef 3” ir atbilstoša ierīces rokas grāmatā noteiktajām specifikācijām.",0
285,Joda augstfrekvences bezelektrodu lampu pētījumi,"Bakalaura darbā tika veikti šādi uzdevumi: 1)Literatūras darbu apskats plazmas izlādes gaismas avotiem par LU Atomfizikas un spektroskopijas institūta veiktajiem augstfrekvences bezelektrodu lampu pētījumiem; 2)Joda augstfrekvences bezelektrodu lampu spektru pētījumi pie dažādiem to darbināšanas parametriem; 3)Spektrālo līniju avotu izmantošanas iespējas. Iegūtie rezultāti parāda, ka LU Atomfizikas un spektroskopijas institūtā izgatavotās augstfrekvences bezelektrodu lampas ir piemērotas joda atomu koncentrāciju noteikšanai stratosfērā un troposfērā un joda atoma pāreju varbūtības noteikšanā.  Atslēgvārdi: spektroskopija, augstfrekvences bezelektrodu lampas, jods.",0
286,Redzes uztveres salīdzinājums skolēniem ar un bez muzikālās izglītības,"Bakalaura darbs ir uzrakstīts latviešu valodā uz 41 lapas. Darbs satur 14 attēlus, 39 atsauces uz literatūru un 6 pielikumus. Darba mērķis ir noteikt, vai padziļināta 4 gadu mūzikas apguve uzlabo kognitīvās spējas. Divas dalībnieku grupas veica divus vizuāli – telpiskus meklēšanas uzdevumus – meklēšanas uzdevumu ar Landolta kvadrātiem datora formātā un TMT (The Trail Maiking Test) papīra formātā. Iegūtie rezultāti neuzrāda statistiski nozīmīgas atšķirības, starp abu grupu dalībnieku uzrādītajiem rezultātiem.",0
287,Kustības vizuālā uztvere redzes lauka perifērijā,"Darbs ir uzrakstīts latviešu valodā, datorsalikumā uz 40 lapaspusēm. Tas satur 18 attēlus, 33 atsauces uz literatūras avotiem.  Bakalaura darbā tika pētīta kustības vizuālā uztvere redzes lauka perifērijā dažādu faktoru ietekmē, ar perifēriju novērojot rotējošu ilūziju. Ar psihofizikālām metodēm tika noteikts kustības pāreju viduspunkts, pie kura notiek dominējošās kustības perifērijā pāreja no kustības pretēji pulksteņa rādītāja virzienam uz kustību pulksteņa rādītāja virzienā.",0
288,Dažāda veida astigmātisma ietekme uz redzes asumu,"Bakalaura darbs ir uzrakstīts latviešu valodā uz 39 lapaspusēm. Tas satur 21 attēlu, 2 tabulas, 34 atsauces uz literatūras avotiem.  Darba mērķis: Noskaidrot, kā redzes asums mainās atkarībā no astigmātisma stipruma, ass virziena un stimula kontrasta. Eksperimentālajā daļā tika simulēts vienkāršais miopiskais astigmātisms trīs dažādos ass virzienos (0º, 45º, 90º) un tam atbiltošs sfēriskais ekvivalents, ka arī novērtēts redzes asums ar pozitīva un negatīva kontrasta stimuliem.  Redzes asums pasliktinās, pieaugot astigmātisma stiprumam, kā arī tiek novērtēts kā sliktāks slīpā un apgrieztā astigmātisma gadījumā, salīdzinot ar tiešo astigmātismu. Redzes asums tika novērtēts kā labāks, izmantojot pozitīva kontrasta stimulus, salīdzinot ar negatīva kontrasta stimuliem.",0
289,Šaka-Hartmana aberometrijas izmantošana tīklenes biezuma mērīšanai in vivo,"Darbs uzrakstīts latviešu valodā uz 30 lappusēm, satur 26 attēlus, 3 pielikumu, 24 atsauces uz literatūras avotiem. Darba mērķis: izpētīt Šaka- Hartmana aberometrijas pielietojumu tīklenes biezuma mērījumiem.  Pētījuma dalībnieki: 10 cilvēki. Vidējais vecums 24,3 +/- 4,37 gadi (diapazons, 20- 35 gadi). Nevienam no pētījuma dalībniekiem nav konstatētas acu slimības vai sistēmiskas saslimšanas, kam ir ietekme uz refrakciju. Metode: ar Šaka- Hartmana aberometriju tika mērīts tīklenes biezums. Daļa rezultātu tika salīdzināti ar okulokoherento tomogrāfiju. Tika noskaidrots arī tīklenes fantoma biezums. Secinājumi: Šaka- Hartmana un OCT iegūto tīklenes biezumu vidējo rezultātu starpība ir 161 µm +/- 26,7 µm parafoveālajā daļā. Atslēgas vārdi: Šaka- Hartmana aberometrija, okulokoherentā tomogrāfija, tīklenes biezums, dubultpunktu aina.",0
290,Elektrovadoša šķidruma optoelektriskas lēcas prototipa izstrāde,"Maģistra darba mērķis - atrast pieeju optoelektriskas lēcas prototipa. Darbs sastāv no 36 lapām, 33 attēliem/grafikiem, 4 tabulām. Pētījumā tika izstrādāts šķidruma lēcas modelis ar mainīgu optisko stiprumu. Tika uzkonstruēti vairāki lēcas varianti. Pieslēdzot elektriskas sprieguma regulatoru un mainot sprieguma lielumu, mainās lēcas vielas virsmas liekums (jo lielāks spriegums, jo ātrāk un vairāk mainās lēcas optiskais stiprums), maksimālais optiskais stiprums ap +30D. Kopumā izdevās atrast pareizo lēcas konstrukciju, šķidrumu kombināciju un sasniegt rezultātus, bet visās lēcās izveidojās apduļķojums.",0
291,Dziļuma uztvere uz volumetriskā ekrāna,"Bakalaura darbs ir uzrakstīts uz 29 lappusēm. Tas satur 15 attēlus, 2 tabulas, 24 atsauces uz literatūras avotiem. Darba mērķis bija izpētīt darba efektivitāti, veicot redzes stimulu dziļuma salīdzināšanas uzdevumu uz volumetriskā ekrāna. Pētījumā piedalījās 20 dalībnieki, vecumā no 21 līdz 34 gadiem. Viņu uzdevums bija noteikt, kurš no četriem apļiem uz volumetriskā daudzplakņu ekrāna atrodas tuvāk. Stimuliem tika mainīta to ekscentricitāte un atrašanās vieta ekrāna dziļumā. Rezultātā tika secināts, ka stimulu dziļuma salīdzināšanas uzdevuma efektivitāte ir augstāka, kad stimuli atrodas tuvu viens otram. Uzdevuma izpildes efektivitāte mainījās vairāk atkarībā no stimulu divdimensionālā izkārtojuma, nekā no to atrašanās ekrāna dziļumā.",0
292,Izglītības ietekme uz miopijas izplatību,"Bakalaura darbs ir uzrakstīts latviešu valodā uz 34 lapām, tas satur  12 attēlus, 8 tabulas un 25 literatūras avotus. Darba mērķis ir noteikt vai pastāv saistība starp miopiju, tās pakāpi un iegūto izglītību. Pētījumā aptaujāti 350 respondenti analizējot datus: refrakcija, laiks kopš nepieciešamās korekcijas, vecāku korekcija, tuvuma darba slodze, izglītība, vecums. Miopijas izplatība nav tieši atkarīga no iegūtās izglītības, jo miopiju veicinošs ir faktoru kopums, kas visbiežāk ir ģenētikas un dzīves paradumu faktoru kopums. Miopijas veidošanās sākums visbiežāk ir pusaudžu vecums – pamatskolas un vidusskolas laiks.",0
293,Automašīnas gaismas ietekme uz redzes asumu miopijas gadījumā mezopiskos gaismas apstākļos,"Maģistra darbs rakstīts latviešu valodā uz 28 lapām, satur 18 attēlus un 84 atsauces uz literatūras avotiem. Darba mērķis: izpētīt, kā mainās redzes asums fotopiskos apstākļos salīdzinot ar mezopiskiem apstākļiem un apstākļos, kad uz dalībnieku tiek izstarota automašīnas luktura gaisma. Metode: uzdevumā redzes asums tika noteikts FrACT programmā uz datora ekrāna. Tests sastāv no baltiem Landolta gredzena optotipiem uz melna fona. Redzes asums tika salīdzināts fotopiskos, mezopiskos un no automašīnas luktura izstarotā ksenona un halogēnās spuldzes apgaismojuma apstākļos. Secinājumi: Mezopiskos apstākļos redzes asums ir zemāks nekā fotopiskos apstākļos. Halogēnas gaismas ietekme uz redzes asuma samazinājumu ir mazāka kā ksenona gaismas.  Atslēgas vārdi: mezopiski apstākļi, redzes asums, žilbšana, autotransporta apgaismojums.",0
294,Skata virziena parametri divdomīgu ģeometrisku figūru analīzē,"Bakalaura darbs uzrakstīts latviešu valodā uz 44 lapaspusēm. Tas satur 26 attēlus un 20 atsauces uz literatūras avotiem.  Darba mērķis ir izvērtēt skata virziena parametrus vizuālās informācijas grupēšanas uzdevumos. Dalībniekiem tika demonstrēti 8 stimuli – kvadrāts, rombs un rombs ar papildus elementu pie tā virsotnes vai malas 3 dažādās pozīcijās. 1. daļā dalībnieki apskatīja tikai 1 stimulu, 2. daļā – visus stimulus, 3. daļā dalībnieki sniedza atbildes par demonstrētā objekta formu, 4. daļā dalībnieki sniedza atbildi, demonstrējot stimulus uz papīra. Rezultāti parādīja, ka bumbiņas novietojums un attālums no romba neparāda būtisku ietekmi uz dalībnieku formas uztveri. Bumbiņai atrodoties tālāk no romba, skata virziens tika sadalīts starp demonstrētajiem objektiem.",0
295,Sintonikas ietekme uz acs akomodāciju,"Maģistra darbs uzrakstīts latviešu valodā uz 39 lpp. Tas satur 22 attēlus, 3 tabulas un atsauces uz 40 literatūras avotiem. Darba mērķis: analizēt acs akomodācijas izmaiņas sintonikas terapijas ietekmē pacientiem ar dažādām redzes funkciju problēmām.  Metodika: pētījumā tika analizētas klīnikas «Elisa Aribau-Centro de Optometría y Terapia Visual» (Barselona, Spānija) pacientu akomodācijas funkciju un funkcionālā redzes lauka izmaiņas, ja kā terapijas līdzeklis tiek izmantota tikai sintonika un ja sintoniku papildina citi redzes treniņi. Rezultāti: sintonikas terapija būtiski uzlabo pacientu funkcionālo redzes lauku un, kā terapijas līdzeklis, spēj uzlabot pozitīvās un negatīvās akomodācijas rezerves.   Atslēgas vārdi: sintonika, fototerapija, filtri, acs akomodācija, funkcionālais redzes lauks, redzes treniņi.",0
296,Vispārējās anestēzijas ietekme uz acs akomodācijas funkcijām,"Maģistra darbs ir uzrakstīts latviešu valodā, datorsalikumā uz 39 lapām. Tas satur 13 attēlus, 8 tabulas, 4 pielikumus un 28 atsauces uz literatūras avotiem. Darba mērķis ir kvantitatīvi novērtēt vispārējās anestēzijas ietekmi uz acs akomodācijas funkcijām. Acs akomodācijas funkcijas tika novērtētas vispārējās un spinālās anestēzijas pacientiem pirms un pēc operācijas. Akomodācijas funkciju perioperatīvās relatīvās izmaiņas starp vispārējās anestēzijas un spinālās anestēzijas grupu nav statistiski nozīmīgi atšķirīgas, tomēr vispārējās anestēzijas grupā pacientiem novērojamas statistiski nozīmīgas akomodācijas amplitūdas perioperatīvās relatīvās izmaiņas. Akomodācijas amplitūdas perioperatīvās relatīvās izmaiņas vispārējās anestēzijas pacientiem vidēji cieši korelē ar vecumu.",0
297,"Feromagnētiskas viendomēna daļiņas, ar plaknes anizotropiju, dinamika precesējošā magnētiskā laukā","Šajā darbā tiek pētīta feromagnētiska materiāla viendomēna daļiņa ar plaknes anizotropiju, tās kustība un stabilie režīmi ārējā lauka ietekmē. Tiek apskatīti Stonera – Vohlfarta modeļa pielietojumi un no Stonera – Vohlfarta modeļa izvests diferenciālvienādojums, kas tiek skaitliki risināts, izmantojot Runges – Kutta 4. kārtas metodi. Secinājumi par modeļa pielietojamību feromagnētiskām daļiņām tiek izdarīti, analizējot atrisinājumu stabilitāti un aproksimējot fāzu diagrammas no iegūtajiem rezultātiem.",0
298,"Izejvielu aprites optimizācija ražošanas uzņēmumā, lietojot dažādus krājuma vadības modeļus","Darba mērķis ir atrast modeli, kuru varētu izmantot kā pilnvērtīgu rīku, kas palīdzētu optimizēt izejvielu un iepakojumu iegādi. Darbā tiek apskatīti trīs modeļi, pirmie divi tika veidoti balstoties uz literatūru un trešais tika izveidots paša spēkiem, izmantojot iegūtās zināšanas lineārajā programmēšanā.",0
299,Struktūras izmaiņu ietekme uz kodolsintēzes degvielas transportu plazmas saskares materiālos,"Struktūras izmaņu ietekme uz kodolsintēzes degvielas transportu plazmas saskares materiālos. Rihards Zauls, darba vadītājs Mg. chem. Mihails Haļitovs. Bakalaura darbs, 32 lappuses, 1 tabula, 14 attēli, 21 literatūras avots, 5 pielikumi, Latviešu valodā. Darbā izvērtēta tritija masas aktivitāte un sadalījums dažādu divertora ķieģeļu paraugos atkarībā no atrašanās vietas reaktorā. Izvērtēta volframa pārklājumu ietekme uz kodoldegvielas izkrāšanos divertora aizsargmateriālos. Analizēts matemātiskais modelis kodoldegvielas noskrējiena dziļumam divertora ķieģeļu materiālos, kā arī novērtēta modeļa atbilstība eksperimentālajiem datiem Iegūtie rezultāti parāda, ka 84-96% no kopējām tritija daudzuma materiālā ir koncentrēti virsmas slāni (1 mm dziļumā). Paraugiem ar volframa pārklājumu var novērot samazinātu tritija uzkrāšanos ķieģeļa virsmas kārtā, tomēr minimālas izmaiņas pārējā ķieģeļa tilpumā. Iegūtais matemātiskais modelis aptuveni atbilst eksperimentālajiem datiem, un norāda uz cita veida modeli tritija daļiņu pārvietošanās procesiem tilpumā Darbā iegūtie rezultāti izmantojami kodolsintēzes reaktoru aizsargmateriālu optimizēšanā, kodoldegvielas tritija sadalījuma un daudzuma teorētiskajai novērtēšanai tajos un iekārtas darbības apstākļu optimizēšanai.",0
300,Ģenētiskais algoritms optimizācijas metodēs,"Bakalaura darbā tiek aprakstīts ģenētiskais algoritms, kas ir viens no optimizācijas metožu jaunākajiem un mazāk pazīstamajiem algoritmiem.  Teorijas apskatā aplūkots ģenētiskā algoritma konstrukcijas elementi: derīguma (fitness) funkcijas izveide, reproducēšanās, krustošanās un mutāciju operatori. Praktiskajā pielietojumu daļā apskatīti vairāki piemēri (tanī skaitā ceļojošā pārdevēja problēma). Piemēru realizācija veikta ar paketi R .Sniegts neliels metožu salīdzinājums.",0
301,Rasch modelis,"Darbs ir veltīts Raša modelim, kas ir рѕihοmеtriѕkаiѕ mοdеliѕ kаtеgοriѕku dаtu аnаlīzеi. Modelis palīdz izanalizēt, piemēram, eksaminējamo spējas atbilstību noteiktam jautājumam attiecībā pret paraugu. Darbā sniegts vispārējā Raša modeļa apraksts un izanalizēts viens 2015./2016. mācība gada diognosticējošais darbs matemātikā 6. klasēm.",0
302,VAR modeļu un kointegrācijas analīzes pielietojums zelta cenas analīzē,"Darbs tiek veltīts kointegrācijai un kļūdas korekcijas modelim. Darbā dots ieskats par vienības saknes testiem, vektoru autoregresijas vienādojumiem, kointegrāciju, kļūdu korekciju modeļiem. Metodes tika pielietotas pētot sakarības starp tādiem valūtu pāriem kā zelts pret ASV dolāru (XAU/USD) un Šveices franks pret ASV dolāru (CHF/USD). Ar Engla-Greinžera un Johansena metodēm parādīts, ka periodā no 2011. gada maija līdz 2016. gada decembrim pastāv kointegrācija starp iepriekš minētajiem instrumentiem.",0
303,"OCTA atlīdzību apjoma modelēšana, lietojot vispārināto lineāro modeli","Darbs veltīts obligātās civiltiesiskās transportlīdzekļu apdrošināšanas (OCTA) atlīdzību modelēšanai. Modeļu klase, ko izvēlēts lietot, ir vispārinātais lineārais modelis (GLM), kas praksē tiek bieži lietots apdrošināšanas atlīdzību modelēšanai. Darbā aprakstīti vispārinātā lineārā modeļa teorijas pamati un modeļa precizitātes novērtēšanas mēri. Aplūkotas dažādas modeļa parametru novērtēšanas un faktoru atlases metodes, no iegūtajiem modeļiem izvēlēts modelis ar labāko pielāgošanas kvalitāti un precīzāko prognozēšanas spēju. Visbiežāk lietotās metodes - iteratīvā mazāko kvadrātu metode parametru novērtēšanai un soļu regresija faktoru atlasei tika salīdzinātas ar lasso un elastīgo tīklu regularizācijas metodēm. Darba praktiskās daļas īstenošanai izveidoti programmu kodi brīvpieejas programmā R 3.3.0.",0
304,ZnO plāno kārtiņu izgatavošana pie zemām temperatūrām ar reaktīvo magnetrono izputināšanas metodi un to raksturošana,"Darbā tika izgatavotas cinka oksīda (ZnO) plānās kārtiņas ar reaktīvo magnetrono izputināšanas metodi pie zemām temperatūrām. Šim nolūkam vakuuma iekārta tika aprīkota ar dzesētāju. Paraugu struktūra tika pētīta ar XRD, FTIR spektroskopiju, tika mērīta gaismas absorbcija. Iegūtie mērījumu dati tika analizēti atkarībā no dažādiem parametriem (temperatūra, kārtiņas biezums, u.c.). Rezultāti tika salīdzināti ar ZnO plānajām kārtiņām, kas izgatavotas bez pamatnes dzesēšanas, kā arī pie paaugstinātas temperatūras. Literatūrā nav viennozīmīgas informācijas par amorfu ZnO plāno kārtiņu īpašībām, kamēr kristāliska ZnO plānās kārtiņas ir plaši izpētītas. Līdz ar to amorfu ZnO kārtiņu izgatavošana ar reaktīvo magnetrono izputināšanas metodi būtu novitāte plāno kārtiņu nozarē, un to iegūšana pavērtu iespējas tālākiem eksperimentālajiem pētījumiem.",0
305,Redzes noslodzes ietekme uz akomodācijas dinamiskajiem parametriem,"Bakalaura darbs ir uzrakstīts latviešu valodā, datorsalikumā uz 42 lapaspusēm uz satur 26 attēlus, 2 tabulas, un tajā ir izmantoti 33 literatūras avoti. Darba mērķis: noskaidrot, kā mainās dinamiskās akomodācijas parametri no rīta (pie atslābinātas akomodācijas) un vakarā pie noguruma. Darba teorētiskajā daļā ir aprakstīts kā darbojas akomodācija un kādi ir akomodācijas raksturojošie dinamiskie parametri. Eksperimentā piedalījās 6 dalībnieki vecumā no 19 – 28 gadiem, kuri tika mērīti no rīta un vakarā stimulam, kurš atrodas divos attālumos tuvumā ( 50 centimetros) un tālumā ( 2 metros)un stimuls ir melns krusts uz balta fona. Tika veikta datu apstrāde. Rezultāti un secinājumi: Akomodācijas atbilde pēc zīlītes slīpuma uz tuvumā esošo stimulu no rīta un vakarā atšķiras un atbilde uz tālumā esošo stimulu arī atšķiras no rīta un vakarā. Rezultātā cilvēkam dienas laikā studējot un veicot tuvuma darbus vakarā ir izmaiņas akomodācijas atbildē.  Atslēgas vārdi: akomodācija, fotorefrakcija.",0
306,"Redzes asuma, refrakcijas un radzenes biezuma izmaiņas dažādās keratokonusa stadijās pēc kroslinkinga operācijas","Bakalaura darbs ir uzrakstīts latviešu valodā uz 26 lappusēm, satur 16 attēlus, 4 tabulas un atsauces uz 28 literatūras avotiem. Mērķis: analizēt kroslinkinga rezultātus dažādās keratokonusa stadijās. Metode: noteikt labāko iespējamo koriģēto refrakcijas korekciju, nekoriģēto redzes asumu un radzenes biezumu. Rezultāti: statistiski nozīmīga atšķirība ir I pakāpes keratokonusa pacientu nekoriģētajam redzes asumam (P=0,029), visu pacientu vidējām pahimetrijas izmaiņām (P=0,004), I pakāpes pacientu sfēriskā ekvivalenta izmaiņām (P=0,045). Atslēgas vārdi: keratokonuss, kroslinkings, redzes asums, radzenes biezums, refrakcija.",0
307,Korelācija starp acu dominanci un ķermeņa stājas līdzsvaru,"Bakalaura darbs ir uzrakstīts angļu valodā uz  34  lapaspusēm, tas satur  21 zīmējumus, 21 atsauces uz literatūras avotiem.  Darba mērķis ir novērtēt sensorialās un motorās dominances ietekmi uz ķermeņa līdzsvaru statiskos apstākļos.  Salīdzinot abu atvērto acu testus ar aiztaisīto acu testiem var redzēt stipru binokulārās redzes ietekmi uz ķermeņa līdzsvaru. Turpretī nav novērota statistiska atšķirība starp atvērtas dominantās acs ietekmi un atvērtas nedominantās acs ietekmi.  Visiem pētījumu dalībniekiem atvērta dominantā acs neuzrādīja lielāku ietekmi uz līdzsvara balansu kā nedominantā acs.  Turpretī binokulārās redzes apstākļos līdzsvars uzlabojās, ko var redzēt pēc ticamības elipses lieluma parametriem  Atslēgas vārdi: Acu dominance, ķermeņa līdzsvars, acu oklūzija, stabilometriskā  platforma.",0
308,Inducētās hromatiskās aberācijas ietekme uz redzi,"Darbs ir uzrakstīts latviešu valodā uz 33 lapaspusēm. Tas satur 15 attēlus, 1 tabula, 28 atsauces uz literatūras avotiem. Darba mērķis: Novērtēt hromatiskās aberācijas ietekmi uz redzi. Metodika: Pētījumā tika novērtēta 13 dalībnieku, vecumā no 20 līdz 30 gadiem, prizmas radīto transversālo hromatisko aberāciju ietekme uz redzes asumu, izmantojot Vernjē saskaņošanas metodes datorprogrammu un redzes asuma novērtēšanas datorprogrammu FrACT. Secinājumi: Prizmas radītās transversālās hromatiskās aberācijas ietekmē prizmas stiprums, bet bāzes virziens būtiski neietekmē. Palielinoties prizmas stiprumam, redzes asums samazinās. Izveidotā specializētā Vernjē saskaņošanas datorprogramma ļauj novērtēt prizmas radīto transversālo hromatisko aberāciju. Atslēgvārdi: hromatiskās aberācijas, Vernjē saskaņošanas metode, prizmas, redzes asums.",0
309,Jauna stereoredzes testa izstrāde krustotās un nekrustotās disparitātes novērtēšanai,"Darbs uzrakstīts angļu valodā uz 49 lappusēm. Tas satur 47 attēlus, 3 tabulas un atsauces uz 27 literatūras avotiem. Darba mērķis bija izstrādāt jaunu datorizētu stereoredzes testu krustotās un nekrustotās disparitātes novērtēšanai. Lokālās un globālās stereoredzes sliekšņi tika novērtēti pielietojot psihofizikālo trepju metodi. Pētījuma dalībnieku uzdevums bija atpazīt telpiskus attēlus. Stimuliem tika izvēlēti dažādi ekspozīcijas laiki – 5 sekundes (ilgais laiks), 550 ms un 250 ms (īsie laiki). Stereoredzes novērtēšanai papildus tika pielietoti tradicionālie stereotesti – TNO, Titmus tests. Pētījumā piedalījās 37 dalībnieki vecumā no 16 līdz 42 gadiem. Rezultāti tika salīdzināti ņemot vērā stimulu rādīšanas laiku, kas palīdzētu izprast stereoredzes neirālo procesu veidošanos.",0
310,Pūļa efekta novērtējums bērniem ar dažādu lasītprasmi,"Bakalaura darbs uzrakstīts latviešu valodā, datorsalikumā uz 32 lapām. Tas satur 18 attēlus, 2  tabulas, 3 formulas, 2 pielikumus un 31 atsauci uz literatūras avotiem. Darba mērķis: Novērtēt pūļa efekta saistību ar skolēnu lasīšanas spējām. Eksperimenta dalībnieki: Pētījumā piedalījās 54 dalībnieki, no tiem 39 dalībnieki vecumā no 8 – 19 (13,12 ± 4,05) gadiem, kas ir pētāmā grupa, bet 15 dalībnieki vecumā no 21 – 24 (22,9  ± 1,6 ) gadiem, kas ir kontrolgrupa. Izmantojot datorprogrammu, tika pārbaudīts pūļa efekts labajā un kreisajā redzes lauka pusē. Statistiski ticami var apgalvot, ka labajā redzes lauka pusē pūļa efekts ir mazāks nekā kreisajā redzes lauka pusē. Korelācijā ar lasīšanas ātrumu tiek konstatēts, ka, samazinoties pūļa efektam, palielinās lasīšanas ātrums.",0
311,Nanokristāliskā itrija oksīda lokālās struktūras pētījumi,"Darbā tiek pētīta nanokristāliskā (2 – 50 nm) itrija (III) oksīda (Y2O3) lokālā struktūra, izmantojot dažādas eksperimentālās (rentgenstaru difrakcijas, Ramana spektroskopijas, caurejošās elektronu mikroskopijas, rentgenabsorbcijas spektroskopijas) un teorētiskās (klasiskās molekulārās dinamikas (CMD) un apgrieztās Monte-Karlo (RMC)) metodes. Rentgenabsorbcijas spektri, kas satur informāciju par materiāla lokālo struktūru, tika iegūti izmantojot sinhrotrono starojumu. Iegūtie spektri tika interpretēti, veicot teorētiskos aprēķinus uz superdatora. Darbā tiek analizēti materiālu lokālo struktūru raksturojošie lielumi atkarībā no nanodaļiņu izmēra. Salīdzinot CMD un RMC iegūtos rezultātus, tiek pārbaudīti iepriekš izstrādātie Y2O3 starpatomu mijiedarbības potenciāli.",0
312,Uz nestriktas loģikas balstīta lēmumu pieņemšanas sistēma kredītriska novērtēšanai,"Darbs ir veltīts uz nestriktas loģikas balstītas lēmumu pieņemšanas sistēmas pielietojumam kredītriska novērtēšanai. Tika aprakstīts kā, balstoties uz nestriktu secinājumu sistēmu, kura izmanto nestrikto ieejas un izejas mainīgo lingvistiskās vērtības un lēmumu pieņemšanas kārtulas, prognozēt vai klients būs maksātspējīgs vai nē. Prognozēšanas modelis tiek īstenots datorprogrammā R. Piedāvātā modeļa efektivitāte tika pārbaudīta, konstruējot ROC līknes un aprēķinot laukumu zem tās, kā arī lietojot Kolmogorova-Smirnova testu.",0
313,Attēlu aprakstīšana ar konvolūciju un rekurentajiem neironu tīkliem,"Automātiskā attēlu aprakstīšana ir fundamentāla mākslīgās inteliģences problēma, ku- ra apvieno kompjūter-redzes un naturālās valodas apstrādes algoritmus. Šajā darbā tiks apskatīta šī nozare, pielietots apbalvojumus izcīnījis modelis un pētītas šī modeļa variāci- jas. Attēlus aprakstošais modelis ir mākslīgais neironu tīkls, kurš sevī apvieno konvolūciju un rekurento neironu tīklu arhitektūras. Darbā vispirms abas arhitektūras ir apskatītas atsevišķi, kā arī teorija, uz kuru balstās modelis. Apskatītais modelis un tā variācijas tiek salīdzinātas, izmantojot klasiskos mašīnmācīšanās rādītājus un mašīntulkošanā izman- totas metrikas. Pēc dažiem rādītājiem oriģinālā modeļa uzlabojumi izrādījās lietderīgi. Modeļu apmācībā tika izmantots populārs mašīnmācīšanās rīks Tensorflow un program- mēšanas valoda Python.",0
314,Lineārās programmēšanas pieeja pseidolineāru optimizācijas uzdevumu risināšanai,"Darbs ir veltīts optimizācijas problēmām ar dažādām pseidolineārām nosacījumu sistēmām un to risināšanas algoritmiem. Ir aprakstīts, kā atrast lineāras nosacījumu sistēmas, kas ir ekvivalentas dotām pseidolineārām nosacījumu sistēmām. Ir atrastas lineāras nosacījumu sistēmas, kuras ir ekvivalentas maksimuma-minimuma, maksimuma-reizinājuma un maksimuma-t-normas nosacījumu sistēmām ar dažām t-normām. Piedāvātā metode ir ilustrēta ar piemēriem.",0
315,Lēmumu pieņemšanas metodes pilnveidošana neobjektīvu ekspertu ietekmes mazināšanai,"Šajā maģistra darbā tiek apskatītas vairākas uz ekspertu vērtējumiem balstītas prioritāšu novērtēšanas metodes, ar kuru palīdzību tiek panākts, ka neobjektīvs lēmuma pieņēmējs nevar novirzīt gala lēmumu. Lēmuma pieņemšanas procesā tiek izmantotas nestriktas priekšrocības attiecības un uz priekšrocības attiecībām balstīti vektori. Tiek aplūkoti dažādi svaru veidi, kuri tiek piešķirti ekspertiem, un izpētīts, kurš veids ir efektīvākais, lai neobjektīvais eksperts nevarētu ietekmēt lēmuma pieņemšanas procesā iegūto prioritāšu sakārtojumu.",0
316,Plazmas vienādojuma analīze,"Darbā tiek apskatīta trīs dimensiju autonomu parasto diferenciālvienādojumu sistēmu, kas modelē plazmas dinamiku. Īsi aprakstīts tās izvedums, tās galvenās īpašības un, izmantojot skaitliskas un kvalitatīvas metodes, tiek pētīta stacionāro punktu lokālā un globālā stabilitāte, kā arī bifurkācijas, kas rodas pie konkrētiem parametriem.  Pētījumā izmantota Ļapunova tipa funkcija un centra varietātes teorēma.",0
317,Atbalsta vektoru metodes izmantošana teksta klasifikācijai,"Mūsdienās arvien pieaug uzglabātās informācijas un datu apjoms. Daudz informācijas tiek uzkrāts teksta dokumentos, kas lielākoties tiek uzglabāti nestrukturētā veidā. Maģistra darba mērķis ir iepazīties ar teksta klasifikācijas problemātiku un izpētīt dažādas, biežāk lietotās mašīnmācīšanās metodes, ko izmanto šī uzdevuma atrisināšanai. Tāpat darbā apskatītas metodes teksta datu dimensiju skaita samazināšanai. Darba gaitā veikta angļu valodas datu klasifikācija atbilstoši tēmām, izmantojot ”The New York Times” ziņu virsrakstu datus. Veikta arī latviešu ziņu portālu komentāru klasifikācija agresīvos un neagresīvos komentāros. Abām datu kopām klasifikācija veikta, izmantojot atbalsta vektoru metodi, klasifikācijas kokus un gadījuma mežus. Labākie rezultāti sasniegti ar atbalsta vektoru metodi.",0
318,Topoloģijas optimizācijas algoritmi 3D printējamu struktūru dizainam,"Darbs ""Topoloģijas optimizācijas algoritmi 3D printējamu struktūru dizainam"" ir veltīts topoloģijas optimizācijas algoritmu un 3D printeru funkcionalitātes izpētei. Darbā tiek apskatīti divi topoloģijas optimizācijas algoritmi un to pielietojumi vairākos  piemēros. Ir  veikta plaša izpēte par 3D printeru tehnisko specifikāciju, to darbību un izmantošanas veidiem. Darba galvenais mērķis ir realizēt topoloģijas optimizācijas algoritmu no uzdevuma formulējuma līdz pat gatavai, izdrukātai detaļai. Darbā ir apskatīti 3D struktūru nepieciešamie izveides nosacījumi, to modelēšana ar topoloģijas optimizāciju, kā arī pats drukāšanas process. Darba rezultātā tika iegūts dzelzceļa tilta posms, kurš vēlāk tika izdrukāts ar 3D printeri. Darbā ir sniegts ieskats par 3D printeru tehnoloģiju attīstību un pielietojumu nākotnē. Maģistra darbs sastāv no 51 lapaspuses, 54 attēliem un 2 pielikumiem, tā izstrādei izmantoti 46 literatūras avoti.",0
319,Kāda biomasas gazifikācijas modeļa skaitliskā analīze,"Šajā darbā tiek pētīts gazifikācijas procesa matemātiskais modelis. Tiek analizēta siltumapmaiņas reakcijas vienādojumu sistēma, konstruēts tās matemātiskais modelis un izpētīti raksti par gazifikācijas norises procesiem.",0
321,Vienādu produktu atrašana ar loģistiskās regresijas un vienvirziena neironu tīkla palīdzību,"Darbā salīdzināti loģistiskās regresijas un vienvirziena neironu tīklu modeļi, risinot vienādo produktu atrašanas problēmu. Darba mērķis ir izveidot modeli, kas spētu noteikt, vai divi salīdzināmie produkti ir vienādi, lai varētu noteikt, kur nonāk ražotāja prece un informēt par to pontenciālos patērētājus. Lai minētajos matemātiskajos modeļos varētu iekļaut arī datus, kas oriģināli ir simbolu virkņu formā, aplūkotas arī dažas simbolu virkņu salīdzināšanas metodes. Šajā darbā aprakstīta arī nesabalansētu datu problēma un dažādas izmantoto modeļu salīdzināšanas un novērtēšanas metodes.  Loģistiskās regresijas un vienvirziena neironu tīklu atgriezeniskais izplatīšanās algoritms izveidoti un salīdzināti izmantojot programmu R.",0
322,Rikati diferenču vienādojuma nepieļaujamās kopas izpēte,"Bakalaura darba mērķis ir analizēt neautonoma Rikati diferenču vienādojuma nepieļaujamo kopu.    Darbā pētīti tie neautonomie diferenču vienādojumi, kuriem mainīgs ir viens no vienādojuma koeficientiem. Izanalizējot apakšgadījumu piemērus, darbā tiek izteiktas hipotēzes par iespējamajām nepieļaujamās kopas īpašībām neautonoma Rikati diferenču vienādojuma gadījumā. Darbs ir papildināts ar grafikiem, definīcijām, vienādojumiem, piemēriem, teorēmām un secinājumiem, kā arī teorēmu un secinājumu pierādījumu izvedumiem.   Darbs spēj kalpot kā konspektīvs materiāls informācijā par Rikati diferenču vienādojuma nepieļaujamās kopas izpēti. Darbā sniegtās idejas var būt noderīgas tālākā neautonoma Rikati diferenču vienādojuma nepieļaujamās kopas izpētē.",0
323,"Valūtas kursa volatilitātes prognozēšana, izmantojot GARCH modeļus","Valūtas kursa prognozēšana ir daudzu pētījumu objekts. Pasaulē viss mainās un cenas finanšu tirgū nav izņēmums, un nepieciešamība prognozēt tās izmaiņas kļuva vēl lielāka. Tādi tradicionālie modeļi kā ARMA ne vienmēr var adekvāti aprakstīt finanšu laikrindu ar tās īpatnībām. Tādēļ ir nepieciešams paplašināt tādus modeļus. Viena no valūtas kursa īpatnībām ir volatilitāte. Šis termins ir lietots, lai apraskstītu cenu svārstības. Vispārinātie nosacītas heteroskedastivitātes autoregresijas modeļi (GARCH) bieži tiek lietoti volatilitātes pētījumiem, lai atklātu sviras efektus, asimetrijas efektus vai klasteru veidošanas efektus. Darbā tiek izveidoti un aplūkoti GARCH, EGARCH un TGARCH modeļi trim valūtu pāriem: eiro-ASV dolārs(EUR/USD), eiro-Kanādas dolārs(EUR/CAD) un ASV dolārs-Japānas jena (USD/JPY) 4 gadu periodā (no 1. marta 2013. gada līdz 1.martam 2017. gada).",0
324,Otrās kārtas parasto diferenciālvienādojumu divpunktu robežproblēmas ar asimetriskām nelinearitātēm,"Darbs ir veltīts 2.kārtas parasto diferenciālvienādojumu robežproblēmam. Tiek apskatīta divpunktu robežproblēma ar asimetriskām nelinearitātēm. Ir iegūti rezultāti par atrisinājuma eksistenci un skaitu. Darbā ir paradīts, ka robežproblemu atrisinājumu skaits ir atkarīgs no intervāla garuma.",0
325,"Finanšu risku pārvaldība, izmantojot slēpto Markova modeli","Bakalaura darbā pamatā tika apskatīts slēptais Markova modelis (SMM), kas tiek izmantots dažādās nozarēs, kā piemēram, matemātikā, fizikā, medicīnā un citur. Vēstures apraksts sniedz informāciju par Markova modeļa pirmsākumiem un pielietojumiem. Savukārt Markova process ir pamats slēptajam Markova modelim. Slēptais Markova modelis galvenokārt saskaras ar trīs galvenajām problēmām, kurām tiks sniegts risinājums. Svarīgi ir zināt SMM teorētisko pielietojumu akciju tirgum, lai pārvaldītu finanšu riskus. Bakalaura darba praktiskā daļa ir veidota uz reāliem, publiski pieejamiem Baltijas akciju tirgus cenu datiem.  Atslēgvārdi: Markova process, slēptais Markova modelis (SMM), Forward, Backward, Viterbi,  Baum- Welch, risku pārvaldība, akciju tirgus.",0
326,Nestrikta lineārā programmēšana preču optimālās plūsmas noteikšanai,"Darbs ir veltīts uzdevumam par preču optimālo plūsmu transporta tīklā, kuru modelē, lietojot grafu ar indeksētiem lokiem. Problēma ir apskatīta ar nestriktiem parametriem un risināta, lietojot nestriktās lineārās programmēšanas metodi. Optimālās plūsmas problēmai atbilstošais nestriktās programmēšanas uzdevums ir reducēts uz klasisko diskrētās programmēšanas uzdevumu ar papildus lēmuma pieņemšanas parametriem, kura risināšanai tiek pielietots sazarošanās un robežu algoritms. Aprakstītā metode ir aprobēta, analizējot skaitliskus piemērus un veicot iegūto rezultātu analīzi atkarībā no lēmumu pieņemšanas parametriem.",0
327,"Akciju tirgus cenu prognozēšana, izmantojot slēptos Markova modeļus","Bakalaura darba pētāmā problēma ir slēpto Markova modeļu pielietojums akciju tirgus cenu prognozēšanai. Darbs ir veltīts slēpto Markova modeļu un to galveno pamatproblēmu izpētei un risināšanai, kā arī akciju tirgus cenu prognozēšanai trīs uzņēmumu akcijām, izmantojot gan slēptos Markova modeļus ar diviem slēptajiem stāvokļiem, gan ar trīs slēptajiem stāvokļiem. Katra uzņēmuma prognožu precizitātes ir salīdzinātas, izmantojot vidējo absolūto procentuālo kļūdu un izveidojot grafisku attēlojumu, salīdzinot reālās akciju cenas ar iegūtajām prognozētajām akciju cenām. Datu analizēšanai un aprēķiniem izmantota programma Microsoft Excel, kā arī statistisko aprēķinu programma R.",0
328,Magnētisku kubu ķēžu konfigurācijas un to atkarība no magnētiskā lauka,"Darbā tiek pētīti magnētiski kubi un to savstarpējā mijiedarbība. Tiek apskatītas konfigurācijas, kurās kubi izvietojas pašsakārtošanās procesu rezultātā un pētīta konfigurāciju atkarība no kubu magnētisko momentu izvietojuma. Konfigurācijas tiek atrastas, izmantojot enerģijas minimizēšanas metodi. Veikta arī izpēte par magnētiskā lauka ietekmi uz kubu veidotajām ķēdēm un to pārmaiņu īpašībām. Atrasts, ka, atbilstoši eksperimentālajiem novērojumiem, pietiekami stiprā laukā magnētiski kubi veido lauztu ķēžu struktūras.",0
329,Ādas hromoforu kartēšanas ierīces izveide un eksperimentāla pārbaude,"Darba mērķis ir izgatavot un pārbaudīt jaunu maketierīci ātrai piecu ādas hromoforu kartēšanai. Darba gaitā tika izsvērtas pozitīvās un negatīvās īpašības no iepriekšējām LU ASI iekārtām ādas hromoforu bezkontakta kartēšanai un izveidota piecu  monohromatisku  spektrālo attēlu uzņemšanas ierīce, ar kuras palīdzību iespējams noteikt līdz 5 izteiktāko ādas hromoforu koncentrāciju sadalījumu. Iekārtas darbība tika pārbaudīta in vitro un in vivo. Darba rezultāti parāda izstrādātās iekārtas funkcionālās iespējas un darbības ierobežojumus.",0
330,"Pašēna – Baka efekts Cs atomos, izmantojot D1 un D2 līniju ierosmi","Šajā bakalaura darbā tiek pētīta magnētisko apakšlīmeņu sašķelšanās magnētiskajā laukā, kas sasniedz 0,7 Teslas jeb tā saukto Pašēna-Baka režīmu. Pētījumi izdarīti, veicot absorbcijas mērījumus Cs atomārā gāzē, izmantojot skenējamu diožu lāzeru ierosmi D1 un D2 līnijas pārejām. Pētījumi tika izdarīti diviem gadījumiem - kad ierosinošā starojuma elektriskā lauka vektors ir paralēls un perpendikulārs ārējā magnētiskā lauka vektoram. Šādas divu tipu ierosmes ļauj novērot dažādas optiskās pārejas starp magnētiskajiem apakšlīmeņiem, kas dod iespēju iegūt plašu izpratni par atoma līmeņu struktūru un izvēles likumiem, kā arī ļauj izmantot tās magnētiskā lauka mērīšanai.",0
331,Krāsu centru spinu polarizācijas ar gaismu modelēšana dimantu kristālos,"Pateicoties krāsu centru dimanta kristālos struktūrai, pastāv iespēja polarizēt to spinus ar gaismu, elektrisko vai magnētisko lauku, kas var būt noderīgs, piemēram, vājo lauku detektēšanā. Darbā tika izstrādāts matemātisks modelis krāsu centra spina mijiedarbībai ar lāzera starojumu ārējā magnētiskā un mikroviļņu lauka klātbūtnē, kas palīdzēs saprast dimanta kristālos notiekošo procesu dinamiku. Modelis tika realizēts Wolfram Mathematica programmas ietvaros un pārbaudīts, variējot to parametrus, kā arī simulācijas rezultāti bija salīdzināti ar reāliem optiski detektētās magnētiskās rezonanses spektriem.",0
332,Elektromagnētiskais indukcijas rotējošo  pastāvīgo magnētu caurteces mērītājs  šķidriem metāliem,"Caurteces mērīšana  ir efektīvākais paņēmiens šķidrumu un gāzu plūsmas kontrolēšanai, ar to saistīto tehnoloģisko procesu efektivitātes un drošības uzlabošanai. Tipiskas šķidro metālu problēmas, kā augstā metālu kušanas temperatūra un ķīmiskā agresivitāte, var risināt, izmantojot metāliem raksturīgo augsto elektrovadītspēju un mērot caurteci bezkontakta veidā ar magnētisko lauku. Bakalaura darbā eksperimentāli pētīta bezkontakta elektromagnētiskās indukcijas rotējošo pastāvīgo magnētu plūsmas mērītāja šķidriem metāliem darbība un jutība dažādos apstākļos. Izmantojot zemas temperatūras indija-gallija-alvas eitektiskā sakausējuma cirkulācijas cilpu, tika salīdzināta mērītāja jūtība pie dažādu materiālu caurulēm ar dažādiem vadoša materiāla sieniņu biezumiem atkarībā no caurteces un attāluma līdz caurulei, kā arī kalibrēts plūsmas mērītājs.",0
333,Cēzija dimēra spektroskopiskie pētījumi ar lāzera inducētās fluorescences metodi,"Šajā bakalaura darbā tika pētīts Cs2 molekulas 〖A^1∑〗_u^+ un 〖b 〗^3 Π_u  stāvokļu komplekss ar lāzera inducētās fluorescences un Furjē transformāciju spektroskopijas metodēm. Veicot darba uzdevumus tika apgūta lāzera inducētās fluorescences (LIF) pieeja sārmu divatomu molekulu pētīšanai, izmantojot spektrometru (Bruker IFS-125HR) un titāna-safīra lāzera sistēmu (MBR 110, Coherent). Eksperimentālajām iekārtām tika veikti sagatavošanas un uzstādīšanas darbi, lai varētu detektēt LIF spektrus ar Furjē spektrometru. Iegūtie mērījumi par Cs2 molekulas 〖A^1∑〗_u^+ ~ 〖b 〗^3 Π_u  kompleksu tika izanalizēti izmantojot darbā aprakstītās spektru apstrādāšanas metodes. Darba rezultātā iegūti ~2000 rotācijas kvantu skaitļi J’ enerģijas diapazonā 11620-13440 cm-1, kas ievērojami  paplašina Cs2 molekulas A~b kompleksa eksperimentālo datu lauku.",0
334,Divu rotējošu pastāvīgo magnētu dipolu sistēma šķidra metāla homogenizācijai,"Metalurģijā šķidra metāla maisīšana ir nepieciešama temperatūras un sastāva homogenizācijai. Šeit tiek aprakstīta jauna divu rotējošu cilindru pastāvīgo magnētu sistēma šķidra metāla maisīšanai. Tai ir zems enerģijas patēriņš un liela iespējamo plūsmu daudzveidība salīdzinoši ar esošajām metodēm. Izstrādātā sistēma tika izveidota un vispirms testēta izmantojot GaInSn eitektisko sakausējumu, pēc tam ar šķidru alumīniju. Eksperimentālā iekārta ir modelēta tā, lai rezultāti būtu samērogojami industriālos mērogos - mazām un vidējām alumīnija krāsnīm. Šajā darbā aprakstītā sistēma tika eksperimentāli pētīta izmantojot Doplera ultraskaņas ātruma mērīšanas metodi, kā arī tika aplūkota paša maisītā materiāla mikro struktūra pēc sacietēšanas un elektromagnētiskās iedarbības. Plūsmas ātruma mērījumi apstiprina piedāvātās tehnoloģijas efektivitāti un potenciālu izmantošanai industrijā.",0
335,Acs modeļa optisko aberāciju novērtējums,"Bakalaura darbs ir uzrakstīts uz 36 lapaspusēm latviešu valodā. Tas satur 11 attēlus, 1 tabula, 17 literatūras avotus. Darba mērķis: Novērtēt aberāciju daudzumu acs modelī ar šķidru polimēra lēcu un salīdzināt ar lielas emetropas populācijas mērijumiem. Darba uzdevumi: Izveidot Shaka hartmana aborametra shēmu; veikt aberāciju simulāciju MATLAB vidē; salīdzināt acs modeļa aberācijas ar lielas populācijas aberāciju apjomu. Metode: Acs modelim tika mērīts aberāciju apjoms. Tika simulēti attēli, kuriem noteiktas kontrasta līknes. Dati tika apkopoti un salīdzināti ar pētījumiem par aberāciju apjomu lielā populācijā.  Rezultāti: Acs modeļa vidējais komas aberācijas daudzums 0,179 ± 0,016 µm un trīslapiņaberācijas apjoms 0,18 ± 0,13 µm iekļaujas lielas populācijas mērijumu normā.  Atslēgas vārdi: optiskās aberācijas, acs modelis, optiskā kvalitāte.",0
336,Verģences atbildes izmaiņas ilgstošas tuvuma slodzes ietekmē,"Maģistra darbs ir uzrakstīts latviešu valodā uz 29 lappusēm. Tas satur 17 attēlus, 3 tabulas un 29 atsauces uz literatūras avotiem.  Darba mērķis bija novērtēt, kā atkarībā no sakādiskā acu kustību uzdevuma mainās fiksācijas disparitāte. Sešiem dalībniekiem tika mērīta fiksācijas disparitāte pirms un pēc lielu un mazu sakāžu uzdevuma. Viennozīmīgas fiksācijas disparitātes izmaiņas pēc lielu un mazu sakāžu uzdevuma netiek novērotas, bet atsevišķos gadījumos ir būtiskas izmaiņas, kas norāda uz individuālām verģences sistēmas darbības īpatnībām.",0
337,Slāpekļu vakanču centru T1 relaksācijas laika pētījumi divos ar zemās enerģijas elektroniem apstarotos dimantu paraugos,"Slāpekļa vakances centrus dimantos var izmantot, lai noteiktu materiālu iekšējo spriegumu, temperatūru un elektrisko lauku mikroskopiskos telpas apvidos, kā arī, lai novērotu zemu koncentrāciju paramagnetiskās molekulas un jonus, kuru magnētiskais lauks samazina T1 relaksācijas laiku. Slāpekļa vakances dimantos rada ar apstarošanu, parasti ar elektroniem vai citām daļiņām, kuru enerģija ir ap dažiem megaelektronvoltiem. Pētījumā tika izveidoti dimanta paraugi, izmantojot zemas enerģijas elektronus ar transmisijas elektronu mikroskopu, kas ļauj veidot punktveida struktūras dimantā. Pētījumā divos paraugos T1 laika mērījumi atšķirās. Šajā bakalaura darbā autors salīdzināja divus dažādus dimantu paraugus, un pētīja iespējamos iemeslus šīm atšķirībām.",0
338,Krāsu redzes jutības izmaiņas pirms un pēc kataraktas operācijas,"Maģistra darbs ir uzrakstīts latviešu valodā uz 48 lapām. Tas satur 23 attēlus, 6 tabulas, 41  literatūras avotu un 5 pielikumus.    Darba mērķis ir izvērtēt, vai katarakta rada hromatiskās izšķirtspējas izmaiņas pirms un pēc operācijas periodā (sakarā ar palielināto redzamās gaismas absorbcija acs lēcā).   Rezultāti: Kataraktas radītie lēcas apduļķojumi, ievērojami samazina redzamās gaismas hromatisko izšķirtspēju. Pirms operācijas, daļai pacientu rezultāti D15 testā liecina par ievērojami samazinātu  gaismas jutību īso viļņu spektra daļā, jo uzrādīties rezultāti ir būtiski raksturīgi tritan krāsu redzes deficītam.",0
339,Metālisko un heterogēno nanodaļiņu iegūšana ar lāzera ablācijas metodi šķidrumā,"Metāliskas kodola-apvalka nanodaļiņas ir jauns inovatīvs un perspektīvs materiālu veids. To izmantošanas iespējas ir plašas, ieskaitot pielietojumus triboloģijā un ūdens elektrolīzē. Īpaši prioritārais nanodaļiņu iegūšanas ar lāzera starojuma palīdzību veids ir impulsa lāzera ablācijas metode. Darbā tiek izpētīta metālisko mērķu lāzera ablācija šķidrumos, kā arī apskatīti lāzera ablācijas metodes fizikālie pamati. Šīs metodes priekšrocības ir, ka pastāv iespēja iegūt galaproduktu bez piemaisījumiem un sakārtot iegūtās nanodaļiņas ar elektriskā lauka palīdzību, lai iegūtu noteikto struktūru. Iegūtās metāliskās nanodaļiņas tiek raksturotas ar skenējošas elektronu mikroskopijas, transmisijas elektronu mikroskopijas, kā arī ar Ramana spektroskopijas palīdzību.  Darbā izklāstīti iegūto metālisko nanodaļiņu iespējamie pielietojumi un pētījumu tālākās perspektīvas.",0
340,Krēslas ietekme uz reakcijas laiku,"Bakalaura darbs uzrakstīts latviešu valodā uz 31 lapaspusēm. Tās satur 15 attēlus, 3 tabulas, 11 grafikus un 39 atsauces uz literatūras avotiem. Darba mērķis: noteikt reakcijas laika un redzes asuma izmaiņas krēslas apstākļos. Pētījumā piedalījās 15 dalībnieki (12 sievietes un 3 vīrieši) vecumā no 21 līdz 31 gadiem (vid. vecums 21,1 +/- 0,5), kuriem tika noteikts gan redzes asums, gan reakcijas laiks gaismas (500 +/- 30 lx) un krēslas (5 +/- 0,3 lx) apstākļos. Pētījumā iegūtie dati norāda uz apgaismojuma ietekmi uz abiem pētītajiem parametriem (p",0
341,Nanostrukturētu bismuta selenīda pārklājumu sintēze un īpašību izpēte pielietojumiem termoelektriskās ierīcēs,"Dažādi bismuta ķīmiskie savienojumi, piemēram, Bi2Se3 un Bi2Te3, ir perspektīvi termoelektriskie materiāli ar nesen novērotām topoloģisko dielektriķu īpašībām, kuru šaurā aizliegtā zona, optimālā lādiņnesēju koncentrācija, ļauj veidot termoelektriskos pārklājumus ar augstu efektivitāti. Darba gaitā sintezēti bismuta selenīda pārklājumi ar dažādām virsmas nanostruktūrām un biezumiem ar mērķi palielināt bismuta selenīda termoelektrisko efektivitāti. Paraugu morfoloģiskā izpēte veikta pielietojot skenējošo elektronu un atomspēku mikroskopiju. Zēbeka koeficienta un elektriskās vadītspējas mērījumi veikti, lai noteiktu paraugu jaudas faktoru, kas nosaka termoelektriskā materiāla efektivitāti atkarībā no to elektrovadošajām īpašībām. No iegūtajiem datiem konstatētas atšķirības gan starp paraugiem ar dažādām virsmas nanostruktūrām, gan starp paraugiem ar atšķirīgu biezumu. Šajā darbā tika noteikti iespējamie mehānismi, kas nosaka jaudas faktoru izmaiņu bismuta selenīda sistēmās, un kā šos mehānismus ietekmē parauga biezums un virsmas nanostruktūras.",0
342,Skata fiksācijas raksturlielumi bioloģiskās kustības uztverē,"Maģistra darbs uzrakstīts latviešu valodā uz 40 lapām. Tas satur 25 attēlus, 41 atsauci uz literatūras avotiem un 1 pielikumu. Darba mērķis: izvērtēt acu kustību parametrus bioloģiskās kustības uztveres uzdevumos centrālajā redzes laukā un redzes lauka perifērijā;  Metode: acu kustību pieraksta iekārtas SMI iView Hi-Speed un Red500 tika izmantotas, lai izvērtētu skata virziena sadalījums bioloģiskās kustības uztveres uzdevumos centrālajā redzes laukā un fiksācijas acu kustību parametri uzdevumos redzes lauka perifērijā; Rezultāti: (1) bioloģiskās kustības uztveres uzdevumos dalībnieki visvairāk uzmanību pievērsa plecu apgabalam salīdzinot ar gurnu un kāju interešu apgabalu; (2) mikrosakāžu atbilst vidējām vērtībām fiksācijas uzdevuma laikā; (3) ar iekārtas BeGaze acu kustību analīzes algoritmiem ir iespējams analizēt mikrosakāžu īpašības fiksācijas uzdevuma laikā. Atslēgas vārdi: acu kustības, fiksācijas bioloģiskā kustība, redzes lauks.",0
343,Smith-Kettlewell Institute Low Luminance (SKILL) testa modificēšana un pārbaude,"Bakalaura darbs ir uzrakstīts latviešu valodā. Tas satur 15 attēlus, 2 tabulas un 40 atsauces uz literatūras avotiem.  Darba mērķis: testa izveide, ar kura palīdzību iespējams noteikt redzes asumu samazināta kontrasta un spožuma apstākļos. Dalībnieki: 60 dalībnieki no 20 līdz 83 gadiem ar redzes asumu binokulāri tuvumā ne zemāku kā 0,1 LogMAR vienības. Metodika: tests, kas sastāv no divām tabulām. Lapas vienā pusē ir tabula ar melniem burtiem uz balta fona, nodrošinot augsta kontrasta un spožuma apstākļus. Lapas otrā pusē melni burti uz tumši pelēka fona, nodrošinot zema kontrasta un spožuma apstākļus. Rezultāti: pie zema kontrasta un spožuma apstākļiem pēc adaptācijas tuvuma redzes asums samazinās par 0,25 ± 0,01 LogMAR vienībām. Pieaugot dalībnieku vecumam, palielinās Skill punktu skaits. Atslēgas vārdi: kontrasts, spožums, SKILL tests",0
344,Divdimensionāla stimula slīpuma uztvere,"Maģistra darbs uzrakstīts uz 32 lappusēm latviešu valodā. Tas satur 20 attēlus un 25 atsauces uz izmantotajiem literatūras avotiem. Darba mērķis bija novērtēt telpiskās uztveres precizitāti dažādu profesiju pārstāvjiem. Pētījumā piedalījās 82 dalībnieki, no kuriem 34 bija Optometrijas un redzes zinātnes nodaļas bakalaura studenti, 18 maģistrantūras studenti, 15 Rīgas Tehniskās universitātes Arhitektūras un pilsētplānošanas studenti un 15 dalībnieki kontrolgrupā,  Pētījuma rezultāti parādīja, ka no visām grupām arhitekti visprecīzāk spēj novērtēt slīpumu. Atšķirības starp pārējām grupām bija nenozīmīgas.  Atslēgas vārdi: slīpuma uztvere, divdimensionāla plakne, binokulārā disparitāte, perspektīva",0
345,Acs zīlītes diametra izmaiņas spektrāli atšķirīgos apgaismojumos,"Bakalaura darbs uzrakstīts latviešu valodā, satur 29 lappuses, 19 attēlus, 2 formulas, 1 tabulu, 2 pielikumus un 28 atsauces. Darba mērķis: noteikt gaismas avotu ar izteiktu zilu komponenti ietekmi uz acs zīlītes reakciju. Hipotēze: starp 6500K un 2700K LED gaismu būs novērojama atšķirība zīlītes diametra izmaiņās. Metode: piedalījās 10 dalībnieki vecumā no 20 līdz 25 gadiem. Tika mērīts un analizēts, kā mainās acs zīlītes diametra izmēri atkarībā no apgaismojuma. Rezultāti: starp 2700K un 6500K gaismu nepastāv statistiski nozīmīga atšķirība tumsā un gaismā (p>0,05), izmaiņa novērojuma tikai pie spožuma 0,52 log cd/m2 gaismā. Atslēgas vārdi: acs zīlīte, zīlītes diametrs, LED, dzeltena un zila gaisma, tīklenes apgaismojums.",0
346,Akomodācijas atbildes līknes slīpuma koeficienta novērtēšana miopijas gadījumā,"Darbs uzrakstīts latviešu valodā uz 37 lappusēm. Tas satur 16 attēlus, 6 pielikumus un 70 atsauces uz literatūras avotiem. Darba mērķis: novērtēt, kā miopijas pakāpe ietekmē akomodācijas atbildes līknes slīpuma koeficientu. Eksperimenta dalībnieki: 10 miopi ar refraktīvo kļūdu no -1.0D līdz -5.0D vecumā no 19 līdz 25 gadiem. Metode: ar 2 izveidotām optiskām shēmām tika mērīts acs akomodācijas atbildes līknes slīpuma koeficients, izmantojot tīklenes atstarošanās refleksa metodi. Rezultāti tika salīdzināti metožu starpā, ar ideālo akomodācijas atbildes līkni, kā arī ar retinoskopiju, lai noteiktu metodes pielietojumu ikdienā. Rezultāti un secinājumi: koeficients samazinās, palielinoties miopijas pakāpei. Koeficienta parametrus ietekmē stimula krāsa.",0
347,Acs optiskās kvalitātes ietekme uz kontrastjutību un redzes asumu,"Darbs ir uzrakstīts angļu valodā uz 50 lapaspusēm, satur 37 figūras, 1 tabula un 41 literatūras avotus. Pētījuma mērķis bija novērtēt redzes kvalitāti dalībniekiem ar dažādām izmaiņām acs optiskajās vidēs. Augsta kontrasta redzes asums, mezopiskais redzes asums un kontrastjutība ir labi parametri acs optiskās kvalitātes novērtēšanai. Mezopiskais redzes asums ir ar augstu jutību, lai atklātu dalībniekus ar nelielas pakāpes apduļķojumiem acs optiskajās vidēs (agrīna katarakta). Kontrastjutības tests ir jutīgs uz izmaiņām acs optiskajās vidēs dalībniekiem ar ortokeratoloģijas lēcām. Augsta kontrasta redzes asums ir pietiekami jutīgs uz cita veida izmaiņām acs struktūrās",0
348,Presbiopijas aditīva novērtēšanas metožu salīdzinājums,"Bakalaura darbs uzrakstīts latviešu valodā uz 39 lapaspusēm. Tas satur 26 attēlus, 5 tabulas, 39 literatūras avotus, 1 pielikumu. Mērķis: salīdzināt presbiopijas aditīva korekcijas novērtēšanas metodes. Dalībnieki: pētījumā piedalījās 30 dalībnieki ar presbiopiju. Metode: aditīva stiprums noteikts ar divām subjektīvām, daļēji objektīvu, matemātisku metodēm un pēc Pointer J. tabulas. Visi aditīva lielumi salīdzināti ar gala izrakstīto aditīvu un savā starpā. Secinājumi: Matemātiskā modeļa un Pointer J. tabulas rezultāti uzrādīja atšķirības no gala aditīva līdz pat 1,50D. Subjektīvo metožu uzrādītās atšķirības no vidējās vērtības ir 0,03D un 0,06D, datu izkliede neliela, SD=0,33D. Daļēji objektīvās metodes rezultātu izkliede SD=0,34D, novirze no vidējās vērtības 0,12D.",0
349,Redzes asuma un radzenes topogrāfijas izmaiņas pēc intrastromālu radzenes segmentu implantācijas,"Maģistra darbs ir uzrakstīts latviešu valodā uz 42 lapām. Darba mērķis bija noskaidrot kā mainās pacientiem ar keratokonusu redzes asums un radzenes topogrāfija pēc intrastromālo radzenes segmentu implantācijas. Metode: izmantojot „Dr.Solomatina acu rehabilitācijas un redzes korekcijas centra” pacientu kartiņas, tika veikta operācijas rezultātu analīze. Tika izpētīti dati, par 30 operētām acīm. Rezultāti: visiem pacientiem tika novērota redzes asuma uzlabošanās un radzenes parametru izmaiņas. Secinājumi: intrastromālo radzenes segmentu implantācijas operācija ir efektīva. Operācijas rezultāti nav atkarīgi no keratokonusa maksimālā izvirzījuma virsotnes lokalizācijas. Atslēgvārdi: keratokonuss, intrastromālie radzenes segmenti, redzes asums, radzenes optiskais stiprums.",0
350,Vigor F7 projekta ietekme uz redzes funkcijām,"Maģistra darbs ir uzrakstīts angļu valodā uz 38 lapām. Tas satur 12 attēlus, 9 tabulas, 26 atsauces uz literatūras avotiem un 4 pielikumus.  Galvenais darba mērķis ir nodemonstrēt F7 ierīces ietekmi uz redzes sistēmu un tās funkcijām. Tika veikti divi eksperimenti: Eksperiments I (30 dalībnieki, 10 – 40 g.v.), lai izvērtētu Vigor F7 ierīces ietekmi uz redzes funkcijām; Eksperiments II (20 dalībnieki, sportisti, 14 – 48 g.v.), lai izvērtētu Vigor F7 ierīces ietekmi uz dinamisko iemaņu efektivitāti. Abos eksperimentos novēroja statistiski nozīmīgi atšķirīgus rezultātus gan redzes funkcijām, gan dinamiskajām iemaņām, ja izmantoja F7 ierīci.",0
351,Redzes treniņu iedarbība uz tuvuma redzes uzdevumiem,"Bakalaura darbs “Redzes treniņu iedarība uz tuvuma redzes uzdevumiem” ir uzrakstīts angļu valodā uz 34 lapām. Tas satur 17 attēlus un 32 atsauces uz literatūras avotiem.  MĒRĶIS: Šī pētījuma mērķis ir novērtēt redzes treniņu efektivitāti cilvēkiem, kuri sūdzas par tuvuma slodzes radītu redzes stresu.  METODE: Pētījums tika veikts Itālijā 23 cilvēkiem ar tuvredzību - biroja darbiniekiem, vecumā no 25 līdz 35 gadiem (15 sievietēm un 8 vīriešiem). Treniņu ilgums bija 3 mēneši un tas ietvēra virkni vingrinājumu akomodācijas elstībai un sakāžu skaita uzlabošanai.  SECINĀJUMI: redzes asums, kā arī akomodācijas/verģences sistēmas darbība būtiski uzlabojās pēc redzes treniņiem.   ATSLĒGVĀRDS: akomodācija, redzes stress, poza, redzes treniņi.",0
352,Redzes asuma ietekme uz šaušanas rezultātiem,"Bakalaura darbs ir uzrakstīts latviešu valodā, datorsalikumā uz 36 lapaspusēm. Darbs satur 14 attēlus, 3 tabulas un 23 atsauces uz literatūras avotiem. Militārajā jomā un atsevišķos profesionālajos sporta viedos pieprasa arvien labāku sniegumu no cilvēkiem, neskatoties uz to, ka pieaug cilvēku skaits ar redzes refraktīvajiem defektiem. Mērķis: Novērtēt, cik lielā mērā redzes izšķirtspēja ietekmē šaušanu mērķī. Metode: 33 dalībniekiem tika nomērīts redzes asums ar ikdienas redzi un apmiglojumu. Visi dalībnieki veica trīs šaušanas sērijas – ar ikdienas redzi, ar planum brillēm, ar apmiglojumu. Rezultāti: Šaušanas rezultāti būtiski pasliktinās, ja redzes asums ir vienāds vai sliktāks par 0,57 logMAR vienībām.   Atslēgvārdi: redzes asums, apmiglojums, šaušana, FrACT",0
353,Redzes ietekme uz stāju,"Maģistra darbs ir uzrakstīts angļu valodā uz 45 lapām. Tas satur 28 attēlus un 40 literatūras atsauces.  Darba mērķis bija izvērtēt optometriskās ārstēšanas ietekmi uz stājas izmaiņām. 11 pacientiem tika veikti mērījumi ar datorizētu stabilometrijas platformu pirms un pēc redzes treniņu veikšanas. Pacientam stāvot ar atvērtām acīm, pēc redzes treniņiem svara sadalījums bija sabalansētāks priekšēji-mugurējās ass virzienā, spiediena centrs nobīdījās tuvāk teorētiskajam centram, kā arī svārstību ātrums, amplitūda un laukums samazinājās. Pacientam stāvot ar aizvērtām acīm, nenovēroja nozīmīgas izmaiņas pirms un pēc ārstēšanas. Līdz ar to, redzes kvalitātes uzlabošana var tieši ietekmēt pacienta stāju un līdzsvaru.  Atslēgas vārdi: redzes treniņi, stāja, datorizēta stabilometrijas platforma, spiediena centrs, svara sadalījums.",0
354,Trentino iedzīvotāju radzenes centrālās daļas endotēlijs,"Bakalaura darbs uzrakstīts angļu valodā uz 30 lappusēm. Tas satur 18 attēlus, 8 tabulas un atsauces uz 23 literatūras avotiem.  Pētījuma mērķis bija novērtēt tādu faktoru kā smēķēšana un kontaktlēcu lietošana ietekme uz radzenes endotēlija fizioloģiju. Metode: 45 pacientiem (vecumā no 29 līdz 58 gadiem) veikta aptauja par smēķēšanas ieradumiem un kontaktlēcu lietošanu. Ikvienam tika novērtēts endotēlijs, trīs reizes mērot ar Takagi 700GL spraugas lampu un EndoKer programmu. Rezultāti: Darbā netika atrasta nozīmīga korelācija starp dzimumu un vecuma grupām attiecībā uz kādu no ietekmes faktoriem. Kā arī nebija nozīmīga atšķirība starp smēķētājiem, kontaktlēcu lietotājiem un normālo populāciju. Secinājumi: Lielāka izlases grupa uzrādītu ietekmes faktoru saistību vai jāskatās arī uz citiem parametriem kā radzenes liekums un biezums.",0
355,Optiskās korekcijas veida ietekme uz tonisko akomodāciju,"Bakalaura darbs ir uzrakstīts latviešu valodā uz 39 lapām. Tajā ir 21 attēls, 38 literatūras avoti un 2 pielikumi. Darba mērķis ir noskaidrot optiskās korekcijas veida ietekmi uz toniskās akomodācijas (TA) izmaiņām pēc tuvuma redzes slodzes cilvēkiem ar miopiju. Toniskā akomodācija tika novērtēta monokulāri, nosakot refrakciju fotopiskos un skotopiskos apstākļos, izmantojot lāzera speklu refraktometru.  Iegūtie rezultāti liecina par to, ka pēc 30 minūšu ilgas nepārtrauktas tuvuma redzes slodzes toniskās akomodācijas lielums palika nemainīgs, ja tuvuma redzes slodzes laikā netika izmantota redzes korekcija. Izmantojot briļļu korekciju, toniskā akomodācija pieauga. Savukārt ar kontaktlēcām netika novērotas TA izmaiņas pirms un pēc redzes slodzes.",0
356,Šķidrā metāla ar brīvo virsmu plūsmas modelēšana,"Šajā darbā tiek skaitliski pētīta šķidrā metāla plūsmas mijiedarbība ar harmonisku elektromagnētisko lauku šķidrā metāla tiešās lentas liešanas procesā. Ir izveidots nestacionārs divdimensionāls skaitlisks modelis elektromagnētisko, šķidruma plūsmas un siltumpārneses procesu iteratīvai sasaistei un pētīta iespēja ar elektromagnētiskā lauka palīdzību kontrolēt šķidrā metāla plūsmu. Tiek analizēta dažādu parametru (virsmas spraiguma, elektromagnētiskā lauka intensitātes u.c.) ietekme uz liešanas procesu un plūsmas raksturu.",0
357,Pelēki tonētu lēcu ietekme uz redzes funkcijām,"Darbs ir uzrakstīts andļu valodā uz 27 lapaspusēm, tajā ir 12 attēli, 2 tabulas un 36 litteratūras avoti. Darba mērķis bija novērtēt, kā samazināta apgaismojuma apstākļi ietekmē redzes funkcijas gados jaunākiem un vecākiem dalībniekiem. Gados jauniem (21 – 35 gadi) un vecākiem (60 – 75 gadi) dalībniekiem tika mērīts augsta un zema kontrasta redzes asums. Mērījumi tika veikti ar un bez pelēki tonētām lēcām, kuru gaismas caurlaidība bija 50 %. Rezultāti parādīja, ka lielāks redzes asuma samazinājums, samazinoties optotipu kontrastam, bija novērojams gados vecākiem dalībniekiem. Skatoties caur tonētajām lēcām, standarta kontrasta redzes asums vairāk samazinājās gados vecākiem nekā jaunākiem dalībniekiem. Zema kontrasta redzes asumu tonētās lēcas abām grupām samazināja līdzīgā apjomā.",0
358,Ādas fulorescences un izkliedes kinētikas mērījumi pikosekunžu lāzera ierosmē,"Lai gan pirmajā acu uzmetienā ādas autofluorescence un starojuma izkliedes kinētikas ir it kā vienkāršas metodes vides pētīšanai un tās parametru noteikšanai, tieši tāpēc tās ir efektīvas. Izmantojot ādas veidojumu raksturošanai metodes, kas nav nepamatoti sarežģītas, iespējams iegūt lielumus, kas raksturo dažādas ādas pataloģijas. Fotonu uzvedības ādā apraksts ir svarīga sastāvdaļa optiskās diagnostikas attīstībai. Darbā tika pētīti ādas veidojumi, izmantojot autofluroescences mērījumus un fotona lidojuma laika ādā mērījumus. Tika iegūti vairāki parametri, ar ko raksturot dažādas ādas pataloģijas, kā arī apskatīta korelācija starp autofluroescenci un fotona lidojuma laika ādā raksturlielumiem. Iegūtie rezultāti ļauj pieņemt, ka dažādus ādas veidojumus iespējams aprakstīt ar to struktūru un īpašības potenciāli raksturojošiem parametriem.",0
359,Nelīdzsvara elektronu enerģijas sadalījuma funkcijas modelēšana periodiski modulētajam kvantu punktam,"Nanoelektroniskās ierīcēs ir plaši izmantojams kvantu punkts, kura īpašības ir atkarīgas no elektronu sadalījuma pa kvantu punkta enerģētiskajiem līmeņiem. Tunelēšanas procesi kvantu punktā bieži vien notiek režīmā, kurā elektroni nespēj relaksēt līdzsvara stāvoklī, kas var ietekmēt darbības efektivitāti. Otrais nozīmīgs faktors, ko mēs gribam ņemt vērā,  ir elektronisko līmeņu spektra diskrēta daba, kas ietekmē sadalījuma formu. Šo divu efektu ietekme tiek izpētīta mūsu darbā, modelējot kvantu punkta-tuneļbarjeras-kontakta sistēmu ar Kinētisko Montekarlo metodi. Tiek simulēti elektronu nelīdzsvarotie sadalījumi kvantu punktā ar diskrēto līmeņu spektru, kas ļauj pētīt šo faktoru ietekmi uz nanoelektronisko ierīču darbības precizitāti.",0
360,ODS tērauda izejmateriālu lokālās struktūras analīze izmantojot Ti un Y K-malas rentgenabsorbcijas spektroskopiju,"Šajā darbā tika izmantota rentgenstaru absorbcijas spektru analīze oksīdu stiprinātam tēraudam (ODS), kas ir perspektīvs materiāls dažādās jomās, piemēram, saules elektrostacijās, reaktīvos dzinējos, ķīmiskos reaktoros un kodolreaktoros, jo materiālam piemīt tādas īpašības kā laba siltumvadītspēja un zema termiskās izplešanās apvienojumā ar augstu temperatūras izturību, korozijas un radiācijas pretestību. Darbā tiek iegūta informācija par ar dažādām metodēm izgatavotu ODS tēraudu lokālās atomārās struktūras izmaiņu ap itrija (Y) un titāna (Ti) atomiem, analizējot Y un Ti absorbcijas K-malu.",0
361,Optiskā starojuma izplatības modelēšana veselā un patoloģiskā ādā,"Šajā darbā tika izmantotas montekarlo un hromoforu kartēšanas metodes, lai novērtētu iespēju ar to palīdzību izšķirt pigmentētas labdabīgas no onkoloģiskām cilvēka ādas patoloģijām.  Pētījumā kopumā tika izmantots gaismas optiskā spektra diapazons robežās no 450 nm līdz 950 nm. Tika veikta literatūras izpēte saistībā ar ādas patoloģiju struktūru un īpatnībām, hromoforu kartēšanas metodi un montekarlo simulāciju metodi. Tika izveidota programmatūra montekarlo simulāciju veikšanai un hromoforu kartēšanai. Balstoties uz literatūras datiem, tika izveidots ādas modelis montekarlo simulāciju veikšanai, un veiktas optisko parametru manipulācijas programmas ievadē, lai gūtu informāciju par katra parametra ietekmi uz rezultējošo absorbcijas spektru. Veikta 50 dažādu ādas patoloģiju multispektrālo attēlu analīze ar izveidoto hromoforu kartēšanas algoritmu. Piedāvāts izšķirt pigmentētas labdabīgas no onkoloģiskām ādas patoloģijām ar inversās montekarlo metodes palīdzību, kā arī izmantojot divu dažādu izšķiršanas indeksu vērtību sadalījumu pēc hromoforu karšu analīzes. Darba rezultāti parāda, ka šīs abas metodes ir noderīgas ādas pigmentēto pataloģiju izšķiršanai.",0
362,Ortokeratoloģijas ietekme uz acs garuma un refrakcijas izmaiņām bērniem ar miopiju,"Darbs uzrakstīts angļu valodā uz 68 lapaspusēm, satur 17 attēlus, 10 tabulas un 73 literatūras atsauces. Darba mērķis bija salīdzināt acu aksiālā garuma un refrakcijas izmaiņas divām grupām tuvredzīgo jauniešu. Vienai grupai tuvredzība tika koriģēta ar ortokeratoloģiskajām kontaktlēcām (OK), bet otrajai ar brillēm. Pēc 18 mēnešiem tuvredzīgo pacientu grupai koriģētai ar brillēm acs aksiālais garums vidēji palielinājās par 0,20 mm,  turpretī pacientiem koriģētiem ar OK kontaktlēcām tas bija tikai 0,05 mm.  Pacientu grupai koriģētai ar OK kontaktlēcām tuvredzības  pieaugums vidēji bija tikai -0,04 D, bet pacientiem koriģētiem ar brillēm tas bija -0,40 D. Refrakcijas  izmaiņu atšķirība 0,36 D bija būtiska.",0
363,Eiropija jonu luminiscence nātrija alumosilikāta-stroncija fluorīda stikla keramikās,"Darbā aprakstīta ar retzemju joniem aktivētu oksifluourīdu stiklu un stiklu keramiku luminiscence, un tiek apskatītas to izmantošanas iespējas baltās gaismas iegūšanai. Darba gaitā tika sintezēti oksifluorīdu stikli, aktivēti ar Eu3+ un Gd3+ joniem, un no tiem iegūtas stikla keramikas, izmantojot karsēšanas metodi. Paraugiem veikta DTA un XRD analīze, uzņemti luminiscences emisijas un ierosmes spektri, kā arī luminiscences dzišanas kinētikas.  Darba gaitā no mērījumu rezultātiem tiek izdarīti secinājumi par retzemju jonu iebūvēšanos kristāliskās struktūrās, un luminiscences izmaiņām atkarībā no stikla keramiku karsēšanas temperatūras. Dažiem paraugiem novērotas platas Eu2+ emisijas joslas, kas nodrošina baltās gaismas emisiju, izmantojot UV ierosmi.  Darbs rakstīts latviešu valodā, satur 55 lapas 28 attēlus un 10 tabulas.",0
364,Pozitīva un negatīva kontrasta ietekme uz drukāta un datorizēta meklēšanas uzdevuma veikšanu,"Bakalaura darbs ir uzrakstīts latviešu valodā uz 26 lapaspusēm, kas satur 47 atsauces uz literatūras avotiem un 17 attēlus. Darbā tika izvirzīts mērķis noskaidrot fona kontrasta maiņas ietekmi uz meklēšanas uzdevumu veikšanu. Tika izmantota datorprogramma, kas veido meklēšanas uzdevumus, kas sastāv no Landolta kvadrātiem. Tika pielietots pozitīvs un negatīvs kontrasts, izmantojot datorizētu un drukātu formātu. Pēc iegūtajiem rezultātiem tiek secināts, ka, negatīva kontrasta izmantošana uz papīra, salīdzinājumā ar datorizētu formātu, paātrina uzdevumu pildīšanas laiku un veicina meklēšanas iemaņu apgūšanu. Atslēgvārdi: meklēšanas uzdevums, datorizēts uzdevums, drukāts uzdevums, kontrasts, redzes uzmanība.",0
365,Dažādu optotipu veida ietekme uz apmiglojuma adaptāciju,"Bakalaura darbs uzrakstīts latviešu valodā uz 47 lapaspusēm, kuru skaitā ir 15 attēli, 5 tabulas un 43 literatūras atsauces. Pētījuma mērķis: noskaidrot, vai, pārbaudot apmiglojuma adaptāciju ar dažādiem optotipu veidiem, iegūtie redzes asuma rezultāti starp refrakcijas grupām būs vienādi. Metode: monokulārais redzes asums 8 pētījuma dalībniekiem tika noteikts ar Landolta C un Snellena E optotipiem. Adaptēšanās +2,00 D stipram apmiglojumam katrā eksperimenta sesijā ilga 30 minūtes. Secinājumi: redzes asuma uzlabojumā pēc adaptācijas laika beigām netika konstatētas statistiski nozīmīgas atšķirības ne starp refrakcijas grupām dažādu optotipu gadījumā, ne arī starp optotipu veidiem katras refrakcijas grupas ietvaros.  Atslēgvārdi: apmiglojums, apmiglojuma adaptācija, dažādi optotipi, redzes asums, refrakcijas grupas",0
366,Redzes funkciju izvērtējums pacientiem agrīnā presbiopijas vecumā ar vienas dienas multifokālajām kontaktlēcām,"Bakalaura darbs uzrakstīts uz 27 lapaspusēm, satur 18 zīmējumus, 1 tabulu un 20 literatūras avotus. Darba mērķis ir novērtēt redzes asumu un kontrasta jūtību fotopiskos un mezopiskos apstākļos pacientiem, koriģētiem ar brillēm un vienas dienas multifokālajām kontaktlēcām. Mūsu pētījumi parādīja, ka fotopiskos apstākļos pacientiem pēc korekcijas ar multifokālajām kontaktlēcām redzes asums vidēji samazinājās par 0,02 logMAR vienībām. Mezopiskos krēslas apstākļos pacientiem koriģētiem ar multifokālajām kontaktlēcām redzes asuma samazinājums vidēji bija 0.05 logMAR vienības. Atšķirības redzes asumā ir statistiski nozīmīgas. Kontrasta jūtības vidējie lielumi pēc kontaktlēcu uzlikšanas vidēji samazinājās par 0,02 ± 0.05.",0
367,Redzes funkciju efektivitāte un lasīšanas prasmes,"Darbs uzrakstīts angļu valodā uz 35 lappusēm. Tas satur 19 attēlus, 8 tabulas un atsauces uz 23 literatūras avotiem.. Virsraksts: Redzes funkciju efektivitāte un lasīšanas prasmes. Darba mērķis bija novērtēt  atsevišķu redzes funkcionālo traucējumu sastopamības biežumu skolas vecuma bērniem un analizēt to ietekmes būtiskumu uz lasīšanas prasmēm.  Metode: tika veikts redzes funkciju skrīnings 73 bērniem vecumā no 8-11 gadiem un analizētas funkcijas divās izlases grupās: bērniem ar atbilstošām lasīšanas prasmēm un bērniem ar apgrūtinātām lasīšanas prasmēm.  Rezultāti: parāda, ka lielai daļai dalībnieku, atsevišķas funkcijas ir apgrūtinātas un redzes asums tuvumā, akomodācijas vieglums un DEM tests  uzrāda statistisku korelāciju ar lasīšanas spējām. Nobeigums: nozīmīgi ir  regulāri veikt atsevišķu redzes funkciju novērtēšanu skolas vecuma bērniem. Atslēgas vārdi: lasīšanas prasmes, redzes funkciju efektivitāte",0
368,Kontaktlēcu pielietojums redzes asuma uzlabošanai pacientiem ar anizometropijas ambliopiju,"Bakalaura darbs ir uzrakstīts angļu valodā uz 25 lapaspusēm. Tas satur 9 attēlus, 1 tabulu, 21 atsauci uz literatūras avotiem.  Darba uzdevums ir novērtēt, vai kontaktlēcu lietošana pozitīvi ietekmē redzes funkcijas anizometropijas ambliopijas gadījumā. Pētījumā piedalījās 16 pacienti (24 – 54 g.v.). Pēc pilnas refrakcijas korekcijas izrakstīšanas katru mēnesi 6 mēnešu laikā tika novērtēts lēcas novietojums, iespējamās lēcas ģeometrijas, redzes asuma un binokularitātes izmaiņas. Visiem pacientiem uzlabojās redzes asums (0,4 ± 0,2, decimālās vienībās), novēroja pirmās pakāpes binokularitātes pazīmes un 11 pacientiem varēja noteikt rupju stereoredzi. Iegūtie rezultāti demonstrē, ka kontaktlēcu pielietošana ir efektīva arī pieaugušajiem gadījumos, kad ir anizometropijas ambliopija.",0
369,Dažāda dizaina multifokālo kontaktlēcu ietekme uz redzes funkcijām,"Maģistra darbs ir uzrakstīts latviešu valodā uz 33 lapām, satur 24 attēlus, 5 tabulas un 35 literatūras atsauces. Darba mērķis ir izpētīt vai multifokālo kontaktlēcu dažādie dizaini ietekmē kontaktlēcu lietotāja redzes funkcijas. Pētījumā piedalījās 12 pacienti, kuri sasnieguši ir presbiopijas vecumu – 6 vīrieši un 6 sievietes. Visiem dalībniekiem tika novērtēts redzes asums un stereoredze tālumā un tuvumā ar monofokālajām, Biofinity Multifocal un Air Optix Multifocal kontaktlēcām. Salīdzinot abus multifokālo kontktlēcu dizainu veidus, secinu, ka dažādo multifokālo dizainu veidiem ir ietekme uz redzes funkcijām – tās samazinās.  Atslēgvārdi: kontaktlēcas, multifokālās kontaktlēcas, presbiopija",0
370,Ekstremālie polimino un polimondi,"Maģistra darbā aplūkotas dažas jaunas kombinatoriskās ģeometrijas problēmas. Īpaša uzmanība pievērsta tādiem polimino, ar kuru kopijām plakni var pārklāt tikai vienā veidā, ja pirmā kopija tiek fiksēta. Pierādīta šādu unikālu n-mino eksistence visiem n > 21. Mazākais darbā atrastais unikālais polimino ir oktamino.",0
371,Bevertona-Holta modelis un tā vispārinājumi,"Bakalaura darba mērķis ir izpētīt Bevertona-Holta modeli, tā modifikācijas un vispārinājumus, un to līdzsvara punktu stabilitāti. Darbā tiek izpētīta (k+1)-mās kārtas racionāla diferenču vienādojuma līdzsvara punktu stabilitāte atkarībā no parametru lieluma.  Tiek aplūkotas un izmantotas dažādas teorēmas saistībā ar diferenču vienādojumu stabilitāti, dažas svarīgās teorēmas tiek papildinātas ar izvedumiem. Aprakstītā teorija ir svarīga līdzsvara punktu stabilitātes pētīšanā un sakarību meklēšanā. Darbā tiek apskatīti grafiski piemēri, kuri uzskatāmi parāda diferenču vienādojuma atrisinājuma uzvedību. Tiek formulētas dažādas hipotēzes un apgalvojumi, kuri radušies pētījuma gaitā. Iegūtie rezultāti palīdz izprast dažādu racionālu diferenču vienādojumu līdzsvara punktu stabilitāti, kas var būt svarīgi diferenču vienādojumu praktiskā izmantošanā.",0
372,Dziļo konvolūcijas tīklu lietojums attēlu atpazīšanā,"Darbā ir apskatītas dziļās mašīnmācīšanās metodes  un konvolūcijas   tīkli, kas  gūst arvien  plašāku lietojumu daudzos ar mašīnredzēšanu un attēlapstrādi saistītos uzdevumos. Savā  veiktspējā konvolūcijas  tīkli pārspēj regulāros neironu tīklus, paverot plašas iespējas sarežģītu struktūru  grafisku datu apstrādē. Darbā ir izskatīti ievērību guvušas  modeļu optimizācijas un regularizācijs metodes. Ir aplūkoti dažādu arhitektūru konvolūcijas  tīkli un to  ansambļu metodes, kuru pamatā ir tīkla slāņu vienību  un  slāņu izņemšana. Darba praktiskajā daļā  tiek parādīta  konvolūcijas tīkla parametru izmaiņu  ietekme uz  modeļa konverģenci un ātrdarbību; ir izveidots 110 konvolūcijas slāņu  stohastiska dziļuma tīkls, ar kura palīdzību ir izdevies sasniegt 91.05% precizitāti CIFAR-10 attēlu klasificēšanā.",0
373,Sporta likmju tirgus efektivitāte,"Darbs ir izstrādāts par sporta likmju tirgu, novirzēm tajā un maržas piešķiršanas veidiem. Lai dati būtu uzskatāmi, tika izmantota galveno komponenšu analīze. Novērtējot maržu, tika izmantota normalizācija, vienāda sadale, koeficientu attiecība, Šina metode. Tika salīdzināti dažādi varbūtību vērtējumi, un varbūtību rangu vērtējums atzīts par labāko. Apskatītās novirzes - favorītu-pastarīšu, mājinieku pastarīšu un arbitrāža. Darbā izmantoti bukmeikeru kantoru ""Bet365"", ""BWin"", ""Interwetten"", ""Ladbrokes"", ""Pinnacle"", ""William Hill"", ""BetVictor"" koeficienti, kā arī koeficientu salīdzināšanas servisa ""Betbrain"" pieejamie dati.",0
374,Automatizēta mazo domēnu novērtēšana,"Izlases apsekojumu mērķis ir iegūt pietiekami augstas precizitātes populācijas parametru novērtējumus ar iespējami mazām izmaksām. Augot pieprasījumam pēc aizvien detalizētākiem novērtējumiem, ir nepieciešams meklēt jaunas metodes šo novērtējumu iegūšanai. Lai gan mazo domēnu novērtēšanas metodes ir sākušas attīstīties jau 19. gadsimta 80.gados, tās joprojām netiek plaši izmantotas oficiālās statistikas iegūšanai. Darbā tiek apskatītas četras mazo domēnu novērtēšanas metodes: sintētiskie, no izlases lieluma atkarīgie novērtējumi, Fay-Herriot un Empīriski labākā metode. Šīs metodes tiek iestrādātas procedūrā, kas lietotājam ļauj ātri, ērti un bez papildus zināšanām iegūt mazo domēnu novērtējumus, tos attēlot kartēs un iegūt citus aprakstošus rādītājus. Izmantojot OECD apsekojuma datus, tiek pārbaudīta procedūras darbība, iegūstot mazo domēnu novērtējumus.",0
375,"Lēmuma koku, gadījuma mežu un loģistiskās regresijas modeļu salīdzinājums klientu maksātspējas prognozēšanai","Mūsdienu tehnoloģiju attīstība nodrošina iespēju jebkurā laikā un vietā saņemt naudas aizdevumu. Tas savukārt nozīmē, ka uzņēmumiem, kas izsniedz aizdevumus, ir jānodrošina ātra pieteikumu izvērtēšana un procesam jābūt maksimāli automatizētam. Balstoties uz vēsturiskiem datiem, var veidot modeļus, kas prognozēs jauno klientu maksātspēju. Mērķa pazīme pieņem tikai divas vērtības: ’labs’ vai ’slikts’. Tā ir divu klašu klasifikācijas problēma. Darbā tiek apskatītas trīs metodes, kā risināt šo problēmu, - lēmumu koku algoritms, gadījuma mežu algoritmsunloģistiskāregresija. Lēmumukokuungadījumamežualgoritmiirmašīnmācīšanās algoritmi, kas tiek trenēti uz treniņa datiem. Ja treniņa dati ietver plašākas datu kombinācijas, tad algoritmu prognoze kļūst precīzāka. Tomēr, lai algoritmi neprognozētu labāku iznākumu nekātaspatiesībāirsagaidāms,irnepieciešamspārbaudītmodeļupielāgotību.",0
376,Daudzslāņu sezonalitātes izmantošana TV reitingu prognozēšanā,"Bakalaura darbs ir veltīts televīzijas reitingu prognozēšanai. Darba mērķis ir izstrādāt prognozēšanas modeļi, izmantojot divkāršo sezonālo izlīdzināšanu. Darbā ir apskatīti laikrindu analīzes pamatjēdzieni un sezonālā laikrindas modelēšana, kura tiek veikta ar dekompozīcijas metodi.  Laikrindu analīzei un prognozēšanai tiek izmantotas Microsoft Excel un SPSS programmas.",0
377,Ražošanas nozarē strādājošo uzņēmumu bankrota prognozēšana Latvijā,"Latvijā pēdējo gadu laikā pieaug bankrotējošo ražošanas uzņēmumu īpatsvars. Darba mērķis ir izstrādāt Latvijas apstākļiem atbilstošus ražošanas nozarē strādājošo uzņēmumu bankrota prognozēšanas modeļus. Iespējamību, ka uzņēmums var bankrotēt, ir lietderīgi zināt gan uzņēmumam, gan potenciālajiem uzņēmumu sadarbības partneriem. Darba pamatā tiek izmantota Altmana modeļu izstrādes metadoloģija bankrota prognozēšanai un tiek aprakstītas un izmantotas statistiskās klasificēšanas metodes - lineārā diskriminantu analīze un loģistiskā regresija, kuras tiek pielāgotas dažādām izlasēm un finanšu rādītāju kā skaidrojošo mainīgo kombinācijām, lai prognozētu vai ražošanas nozarē strādājošs uzņēmums bankrotēs nākamajā gadā. Labāko modeļu izvēles kritērijs ir bankrota prognozēšanas precizitāte ražošanas nozarē strādājošiem uzņēmumiem. Iegūtie labākie modeļi tiek analizēti un salīdzināti.  Precīzākus rezultātus uzrāda loģistiskās regresijas modelis, bet modeļu trūkums ir nebankrotējošo ražošanas nozarē strādājošu uzņēmumu neprecīza klasificēšana. Izmantojot iegūtos labākos modeļus, ir iespējams simtu četrām ražošanas apakšnozarēm prognozēt bankrota iespējamību ar precizitāti virs 70%.",0
378,Blokķēdes izmantošana kā trešā puse godīgas apmaiņas problēmā,"Godīgas apmaiņas teorijas ieviešanai praksē ir bijusi otršķirīga loma, jo veicot apmaiņu ar digitālām lietām parasti abas puses sevi identificē un uzticības latiņa ir augsta, turklāt bankas vajadzības gadījumā var iejaukties negodīgos darījumos. Izmantojot blokķēžu tehnoloģiju tiek veidotas decentralizētas un anonīmas maksājumu sistēmas - tās var izmantot noziedzinieki un tajās nav iespējas atcelt maksājumus. Godīgai apmaiņai šādos apstākļos ir liela nozīme. Darbā tiks aplūkota praktiska problēma, kur hakeri ar izspiedējvīrusa palīdzību nošifrē upura datus un pieprasa izpirkumu kriptovalūtā. Tiks aplūkots veids, kā padarīt upurim šo apmaiņu godīgu.",0
379,Uz grafiem balstītie darbu plānošanas algoritmi,"Bakalaura darbā aprakstīti divu veidu grafi (disjunktīvais grafs un divpusējais grafs), kurus izmanto general shop problēmu atrisināšanai. Darbā tika aplūkotas open shop un job shop problēmas, kuru atrisinājuma iegūšanai ar grafu palīdzību tika izmantotas loku krāsošanas, divpusējās saskaņošanas un bootleneck metodes.",0
380,Īpašvērtību pieeja izlases optimālā izvietojuma noteikšanai domēnos,"Darba mērķis ir iepazīt un praksē realizēt algoritmu izlases optimālā izvietojuma noteikšanai apakšpopulācijās, kas ir balstīts uz matricu īpašvērtību problēmu. Optimālais izvietojums tika noteikts vienpakāpju un divpakāpju izlasēm.  Darbs sastāv no piecām daļām, kurās ir atrodams neliels ievads izlasu apsekojumu teorijā, teorētiskais materiāls darba veikšanai, rezultāti un secinājumi. Secinājumi balstās uz iegūtajiem rezultātiem, izmantojot programmu R. Darba apjoms ir 29 lappuses. Darbā ir septiņas tabulas. Izmantotās literatūras sarakstā ir septiņi avoti. Atslēgas vārdi: īpašvērtība, īpašvektors, domēns, stratificēta izlase, izlases optimālais izvietojums, divpakāpju izlase.",0
381,Balansētās k tuvāko kaimiņu imputācijas metodes uzlabojumu pārbaude,"Bakalaura darba pētāmā problēma ir salīdzināt dažādas imputācijas metodes izlašu novērtējumu problemātikā. Darbs ir veltīts balansētās k tuvāko kaimiņu imputācijas metodes uzlabojumu analīzei. Uzlabojumā donoru izvēle ir aplūkota kā izlases problēma un tiek izmantota kalibrācija un balansēta izlase. Darbā ir izstrādāts metodes algoritms un salīdzināti tās rezultāti ar citām izvēlētām imputācijas metodēm. Salīdzināšanai tiek izmantota tuvākā kaimiņa metode, k tuvāko kaimiņu metode, imputācija ar vienkārša gadījuma izlasi ar atkārtojumiem un vienkārša gadījuma izlase bez atkārtojumiem. Metodes tiek salīdzinātas vairākas reizes simulējot iztrūkšanu un atkārtoti imputējot. Aprēķiniem tiek izmantota programma R un izmantots iris datu masīvs.",0
382,Sakārtotie svārstīgie nestriktie Hamahera agregācijas operatori daudzkritēriju lēmumu pieņemšanā,"Bakalaura darba ir veltīts sakārtotie svārstīie nestriktie Hamahera agregācijas operatoru un to pielietojums daudzkritēriju lēmumu pieņemšanā. Darbā aprakstīti tādi jēdzieni, kā t-norma, t-konorma, involūcija, svārstīga nestrikta kopa, svārstīgu nestriktu elementu sakārtojums, kuri nepieciešami, lai definētu sakārtotu svārstīgo nestrikto agregācijas operatoru. Balstoties uz šiem operātoriem aprakstīts daudzkritēriju lēmumu pieņemšanas modelis, kas ilustrēts ar praktiskiem piemēriem.",0
383,Virsmas viļņu elektromagnētiska  ierosināšana šķidrā metālā,"Izmantojot solenoīdu, kurā plūst maiņstrāva, un pastāvīgo magnētu sistēmu, šķidrā metālā ir iespējams izveidot virsmas viļņus ar elektromagnētisko mijiedarbību. Virsmas viļņu ierosināšana palielina šķidrā metāla virsmas laukumu, kā arī veicina tā tilpuma maisīšanos. Šādai mijiedarbībai varētu atrasties pielietojums industrijā, piemēram, silīcija energoefektīva attīrīšana no nevēlamiem piemaisījumiem.",0
384,Caurspīdīgu nanostrukturētu keramiku iegūšana un izpēte,"Kristālu audzēšanas procesā tiek patērēts daudz enerģijas. Caurspīdīgu keramiku iegūšanas process ir daudz vienkāršāks un prasa mazāk enerģijas. Nanostrukturētām caurspīdīgām keramikām piemīt izturība pret augstu termisko gradientu. Šīs īpašības dēļ, tās būtu pielietojamas lāzeroptikā, optiskajos logos un citur augstu temperatūras atšķirību apstākļos. Ar spektroskopijas metodēm tiek pētīts materiāls, un identificētas vairākas sakarības starp luminiscences spektrālo sadalījumu, materiāla struktūru un defektiem tajā. Iegūtās zināšanas izmantotas keramiku luminiscences spektrālā sastāva analīzei. Pirmo reizi iegūti paraugi nanostrukturētai caurspīdīgai ZrO2 keramikai.",0
385,Papildus infrasarkanā apgaismojuma ietekme uz acs zīlītes izmēra novērtējumu,"Maģistra darbs „Papildus infrasarkanā apgaismojuma ietekme uz acs zīlītes izmēra novērtējumu” ir uzrakstīts literārā latviešu valodā uz 51 lapaspusēm. Tas satur 30 attēlus un 46 literatūras avotus, Maģistra darba aktualitāte balstās uz mūsdienās bieži sastopamām sūdzībām par un/vai verģences un akomodācijas sistēmas nesabalansētu darbību. Darba mērķis ir noskaidrot vai vienlaikus darbojošās infrasarkanā starojuma ierīces, kas ir acu kustību novērtēšanas iekārta un ar papildus IS starojumu esoša akomodācijas novērtēšanas ierīce, neietekmē eksperimenta laikā iegūtos rezultātus.  Eksperimenta ietvaros salīdzinājums un novērtējums tika veikts mākslīgās acs gadījumā un 3 eksperimenta dalībniekiem Iegūtie rezultāti parāda statistiski būtiskas atšķirības acs modeļa zīlītes parametru novērtējumā, bet statistiski būtiski nenozīmīgas atšķirības eksperimenta dalībniekiem. Atslēgvārdi: acs modelis, akomodācija, acu kustības, acs zīlīte, IS starojums.",0
386,Zvaigznes HD235858 augstas izšķirtspējas spektroskopija un modelēšana,"Izmantojot augstas izšķirtspējas spektrus, noteikta 30 dažādu ķīmisko elementu koncentrācija zvaigznes HD235858 fotosfērā, tostarp diviem elementiem (Sr un Mo) koncentrācijas novērtētas pirmo reizi. Novērotas zvaigznes spektra izmaiņas laika gaitā un to izcelsme saistīta ar oglekli saturošo molekulu (C2 un CN) formēšanos ārējos zvaigznes atmosfēras slāņos. Secināts, ka visticamākais iemesls ķīmisko elementu koncentrāciju nesakritībām vairāku autori starpā, ir zvaigznes spektra mainīgums un apjomīgā spektrāllīniju blendēšanās. No elementu daudzuma sadalījuma HD235858 fotosfērā izspriests, ka zvaigzne radusies vidē, kas bijusi bagātināta ar pārnovu sprādzienu atliekām.",0
387,Stimula izmēra un darba attāluma ietekme uz acs akomodāciju,"Maģistra darbs uzrakstīts latviešu valodā uz 36 lapām. Tas satur 15 attēlus, 1 tabulu un 15 atsauces uz literatūras avotiem.  Darba mērķis: Novērtēt acs akomodācijas izmaiņas, kas radušās pēc stimula izmēra un attāluma izmaiņām un salīdzināt to, kādas izmaiņas rodas acs akomodācijas sistēmā pēc redzes slodzes un pēc minimālas intensīvas fiziskās slodzes.              Metodika: Pētījumā piedalījās 25 dalībnieki, vecumā no 18 – 25 gadiem. Pētījums tika veikts divās daļās. Pirmajā daļa tika novērtētas akomodācijas izmaiņas pēc dažādu Visus un darba attālumu izmantošanas. Otrajā daļā tika salīdzinātas tuvuma slodzes un fiziskās slodzes radītās izmaiņas acs akomodācijas sistēmā.  Rezultāti un secinājumi: Pēc tuvuma slodzes stimulu aplūkošanas 25 cm un 33 cm attālumā ir novērojamas akomodācijas amplitūdas samazinājums. 40 cm attālumā akomodācijas amplitūdas nozīmīgs samazinājums pēc 30 min ilgas tuvuma slodzes novērojams tikai gadījumā, kad stimula izmērs ir V = 0.5. Izvēloties mazāku Visus, nozīmīgas izmaiņas netiek iegūtas. Fiziska slodze nerada nozīmīgas izmaiņas akomodācijas sistēmā salīdzinājumā ar tuvuma slodzes radītajām izmaiņām.",0
388,Sakarība starp acs iekšējo spiedienu un redzes nerva diska parametriem,"Maģistra darbs uzrakstīts uz 43 lappusēm. Darbs satur 25 attēlus un atsauces uz 41 literatūras avotu. Darba mērķis bija novērtēt acs iekšējā spiediena saistību ar redzes nerva ekskavācijas eksentricitāti cilvēkiem, kuriem nav konstatēta glaukoma. Pētījumā tika veikts Itālijā un tika analizētas 100 cilvēku acis. Pētījuma dalībnieku vecums bija no 25 līdz 45 gadiem, no kuriem 41 bija sieviete un 59 vīrieši. Tika novērtēts acs iekšējais spiediens, ņemot vērā radzenes pahimetrijas datus un tika iegūtas ar fundus kameru redzes nervu fotogrāfijas. Darbā tiek secināts, ka veselām acīm nepastāv korelācija starp acs iekšējo spiedienu un ekskavācijas lielumu, kā arī nepastāv korelācija starp vecumu. Rezultāti parāda, ka statistiski nozīmīga atšķirība ir novērojama starp ekskavācijas horizontālo un vertikālo lielumu.",0
389,Magnētiskā mikrokonvekcija mikrofluidikā,"Darbā pētīta magnētiskā šķidruma un ūdens sajaukšanās magnētiskās mikrokonvekcijas dēļ mikrofluidikas kanāliņā, kurā šķidrumi tiek ievadīti ar dažādiem plūsmas ātrumiem pie dažādām magnētisko lauku vērtībām.   Pētījuma veikšanai izveidota jauna eksperimentālā iekārta kvantitatīvai eksperimentu novērošanai, ieskaitot mikrofluidikas kanāliņu izveidi. Darbā noteikta sakarība starp kritisko magnētisko lauku, pie kā rodas nestabilitāte, šķidrumu ievades ātrumiem. Rezultāti parāda esošā teorētiskā modeļa nepilnību. Tāpat raksturota parādības izmantošana šķidrumu sajaukšanās veicināšanai, iezīmējot iespējas mikrokonvekciju izmantot pielietojumos biomedicīnā.",0
390,Acs dominances ietekme uz meklēšanas uzdevuma rezultātu,"Bakalaura darbs „Acs dominances ietekme uz meklēšanas uzdevuma rezultātu” uzrakstīts latviešu valodā, datorsalikumā uz 38 lapām, satur 16 attēlus, 3 pielikumus un 22 atsauces uz literatūras avotiem. Darba mērķis ir noteikt, kā mainās monokulāra meklēšanas uzdevumu izpilde atkarībā no acs dominances. Dalībnieki veica meklēšanas uzdevumus trīs dažādos apstākļos – monokulāri ar dominējošo aci, ar nedominējošo aci un binokulāri. Meklēšanas uzdevumi bija 100 elementus lieli un ar dažādu mērķu skaitu – 0, 1, 5 un 10. Pētījuma rezultāti liecina, ka visātrāk meklēšanas uzdevumi tiek veikti monokulāros apstākļos ar dominējošo aci, tad binokulāros apstākļos, bet vislēnāk monokulāri ar nedominējošo aci. Uzdevuma pildīšanas laiks pieaug, palielinoties mērķu skaitam.",0
391,Acs zīlītes diametra izmaiņas monokulāra un binokulāra skata pozīcijas pieraksta laikā,"Maģistra darbs uzrakstīts latviešu valodā uz 43 lapaspusēm un satur 29 attēlus, 3 tabulas un 25 atsauces uz  literatūras avotiem.   Darba mērķis ir novērtēt acs zīlītes parametru izmaiņas monokulāra un binokulāra acs skata pozīcijas pieraksta laikā. Acs zīlītes parametri novērtēti ar acu kustību pieraksta iekārtu iViewX Hi-speed. Monokulāras skatīšanās laikā viena acs aizklāta ar melnu, baltu vai matētu aizklājēju. Pētījumā piedalījās 8 dalībnieki. Rezultāti parāda, ka zīlītes diametrs ir būtiski lielāks monokulāros apstākļos, pielietojot melnu vai baltu aizklājēju. Zīlītes diametrs binokulāros un monokulāros apstākļos neatšķiras, ja izmantots matēts aizklājējs. Acs zīlītes centra X koordināte saglabājas nemainīga, neatkarīgi no skatīšanās apstākļiem.",0
392,Kontaktlēcu uzglabāšanas konteineru mikroflora,"Maģistra darbs ir uzrakstīts latviešu valodā, tā apjoms – 41 lappuse.   Mērķis: izpētīt, kā kontaktlēcu konteinera veids, glabāšanas vieta, pozīcija un lietošanas ilgums ietekmē mikrobiālā piesārņojuma rašanās risku. Uzdevumi: pārbaudīt kontaktlēcu konteineru mikrofloru pēc glabāšanas dažādās vietās, pozīcijās un pēc dažāda lietošanas ilguma. Noteikt konteineru iekšējo sieniņu dizaina ietekmi uz mikrobiālo piesārņojumu. Secinājumi: glabājot kontaktlēcu konteineru ar atvērto pusi uz leju, telpās ar zemāku mitruma pakāpi būtiski samazinās mikrobiālā piesārņojuma līmenis. Kopā ar kontaktlēcu konteinera lietošanas ilgumu pieaug mikrobiālā piesārņojuma līmenis. Kontaktlēcu uzglabāšanas konteineru iekšējo sieniņu rievojums veicina lielāku mikroorganismu uzkrāšanos tajos.",0
393,Koherentas kustības uztvere skolas vecuma bērniem ar sašaurinātu vizuālās uztveres lauku,"Maģistra darbs tika uzrakstīts latviešu valodā uz 40 lapām, darbs satur 24 attēlus, 8 tabulas un satur 28 atsauces uz literatūras avotiem. Darba mērķis: Noteikt koherentas kustības slieksni skolas vecuma bērniem ar sašaurinātu vizuālās uzmanības lauku.  Metodika: Dalībnieki tika iedalīti divās grupās balstoties un nevārda atpazīšanas testa rezultātiem – grupa ar sašaurinātu vizuālās uztveres lauku un grupa ar attīstībai atbilstošu vizuālās uztveres lauka lielumu. Abu grupu dalībniekiem tika noteikts koherentas kustības slieksnis, izmantojot izkliedēto punktu kinematogrammas.  Rezultāti: Palielinoties dalībnieka vizuālā uztveres lauka lieluma koherentas kustības izšķiršanas slieksnis kļūst zemāks.  Atslēgas vārdi: koherenta kustība, kustības uztvere, vizuālās uztveres lauks, blīvums, slieksnis.",0
394,Koherentas kustības uztveres atkarība no stimula kustības ātruma,"Maģistra darbs uzrakstīts latviešu valodā uz 39 lapām. Tas satur 22 attēlus, 3 tabulas un 31 atsauci uz literatūras avotiem. Darba mērķis: Noteikt, kā stimula punkta kustības ātrums ietekmē koherentās kustības uztveri. Eksperimenta dalībnieki: 7 dalībnieki, 20 – 25 gadus veci. Metode: Ar datorizētu programmu izveidots kustīgs stimuls, kurš sastāv no 200 kustīgiem punktiem. Dalībniekiem jānosaka, kurā virzienā punkti kustās. Rezultāti: Palielinoties punktu kustības ātrumam un samazinoties kadru skaitam, koherentās kustības uztveres slieksnis palielinās.  Atslēgas vārdi:  Koherenta uztvere, kustība, slieksnis, kadri, ātrums.",0
395,Uzturs un tā ietekme uz asaru plēvītes kvalitāti,"Bakalaura darbs “Uzturs un tā ietekme uz asaru plēvītes kvalitāti” uzrakstīts angļu valodā uz 33 lapām, satur 9 attēlus, 5 tabulas un 35 literatūras atsauces. Darba mērķis: noteikt saistību starp uzturu un asaru plēvītes kvalitāti. Metode: dalībniekiem bija jāievēro noteikta diēta. Viņu asaru plēvītes kvalitāte tika novērota 6 mēnešus – mērījumi tika veikti pirmajā vizītē un tad atkārtoti pēc 1, 3 un 6 mēnešiem ar BUT, Schirmer 1 un TBUT testu.  Secinājumi: ievērojot noteiktu diētu, asaru plēvītes kvalitāte uzlabojas visas vecuma grupās, lai gan labāki rezultāti novērojami jaunākās vecuma grupās.   Atslēgas vārdi: uzturs, asaru plēvītes kvalitāte, vecuma ietekme, BUT, Schirmer 1, TBUT",0
396,Apmiglojuma adaptācijas ietekme uz krāsu uztveri,"Bakalaura darbs ir uzrakstīts latviešu valodā uz 35 lapām, satur 15 attēlus, 3 tabulas un 30 literatūras avotu atsauksmes. Bakalaura darbs tika veikts redzes uztveres jomā, tajā tika pētīts redzes adaptācijas procesa ietekme uz krāsas spožuma uztveri. Par adaptācijas stimulu tika izmantots defokusēts stimuls, kas tika salīdzināts ar skaidri nofokusētu stimulu. Darbā tika izmantota psihofizikālā metode. Eksperimentā piedalījās 14 cilvēki (13 sievietes un viens vīrietis). Atslēgas vārdi: adaptācija, apmiglojums, stimuli, krāsu spožums.",0
397,Vienādi spožu stimulu ietekme uz atbildes sniegšanas laiku,"Maģistra darbs ir uzrakstīts latviešu valodā, datorsalikumā uz 40 lapām. Tas satur 2 tabulas, 21 attēlu un 38 atsauces uz literatūras avotiem.  Darba mērķis bija novērtēt, kā vienādi spoži stimuli ietekmē cilvēka vizuāli telpisko uztveri un atbildes sniegšanas laiku.  Pētījuma daļā piedalījās 25 cilvēki, no kuriem 15 ir iepriekš veikuši līdzīgu testu bakalaura darba izstrādē. Rezultāti parādīja, ka apgalvojuma un objektu izkārtojuma sakritības gadījumā atbildes sniegšanas laiks ir ātrāks nekā, ja apgalvojums nav sakritis ar attēlā redzamo objektu izkārtojumu. Līdzīgi kā iepriekš veiktajā testā, salīdzinot prievārdu ietekmi uz atbildes laiku, ir novērojams, ka prievārda “virs” gadījumā atbildes sniegšanas laiks ir ātrāks nekā prievārda “zem” gadījumā. Izvērtējot krāsu ietekmi uz atbildes sniegšanas laiku, atšķirības netiek novērotas.",0
398,Dzeltena un zila filtra ietekme uz stimula atpazīšanas reakcijas laiku dažādās ekscentritātēs,"Maģistra darbs ir uzrakstīts latviešu valodā uz 36 lapaspusēm. Tas satur 22 attēlus, 6 tabulas, 33 atsauces uz literatūras avotiem. Darba mērķis: Ar testa palīdzību novērtēt kā mainās stimula atpazīšanas reakcijas laiks dažādās ekscentritātēs, izmantojot dzeltenu un zilu filtru.  Dalībnieki: Eksperimentā piedalījās 12 dalībnieki, vecuma grupā no 22 līdz 25 gadu vecumam. Pētījuma dalībniekiem nebija nopietnas acu saslimšanas un traumas, kas varētu būtiski ietekmēt rezultātus. Metode: Izstrādāts tests, kur dalībniekiem, skatoties binokulāri uz centrālo stimulu ar dzeltenu un zilu krāsu filtru, jāatpazīst perifērais stimuls četrās dažādās ekscentritātēs, nospiežot attiecīgo klaviatūras taustiņu.  Rezultāti un secinājumi: Reakcijas laiks stimula atpazīšanā dažādās ekscentritātes ar dzelteno filtru ir ātrāks nekā ar zila filtru un reakcijas laiks pieaug, palielinoties ekscentritātei, kā arī fona ātrums ietekmē stimula atpazīšanu.  Atslēgvārdi: Perifērā redze, krāsu filtri, reakcijas laiks, stimula pamanīšana.",0
399,Ortokeratoloģijas ietekme uz acs aksiālā garuma izmaiņām bērniem ar tuvredzību,"Maģistra darbs ir uzrakstīts latviešu valodā uz 51 lapaspuses. Tas satur 34 attēlus, 5 tabulas, 7 pielikumus un 33 atsauces uz literatūras avotiem.  Mērķis: noteikt acs aksiālā garuma, radzenes liekuma, temporālā un nazālā sklēras biezuma un refrakcijas izmaiņas 24 mēnešu periodā.  Metode: ik pa 6 mēnešiem tika veikti mērījumi 7-14 gadus veciem bērniem ar miopiju, kas refrakcijas korekcijai izvēlējušies ortokeratoloģijas kontaktlēcas.  Rezultāti un secinājumi: acs aksiālā garuma izmaiņas ir statistiski un klīniski būtiski mazākas kā citos pētījumos atrodamajos rezultātos bērniem, kas miopiju koriģē ar monofokālām brillēm. Faktiskās radzenes liekuma maiņas ir atšķirīgas no teorētiski noteiktajām, bet sklēras biezums mainās mazākā apmērā kā mērījuma kļūda.",0
400,Mīksto kontaktlēcu kopšanas šķīdumu antimikrobās aktivitātes salīdzinājums,"Maģistra darbs ir uzrakstīts latviešu valodā. Mērķis: novērtēt dažādu kontaktlēcu kopšanas šķīdumu dezinficējošo aktivitāti un to ietekmējošos faktorus.  Uzdevumi:  Novērtēt ekspozīcijas laika un uzglabāšanas temperatūras ietekmi uz kontaktlēcu kopšanas šķīduma darbības efektivitāti pret S.epidermidis. Metode: tika veikti mikrobioloģiskie uzsējumi un izaugušo koloniju uzskaitījums. Šķīduma efektivitāte tika pārbaudīta atkarībā no ekspozīcijas laika (30 minūtes, ražotāja ieteiktais minimālais dezinfekcijas laiks, diennakts, 3, 7 un 30 dienas) pie 22-23°C un 5-6°C temperatūras. Rezultāti:  Visi līdzekļi uzrāda baktericīdu iedarbību pret S.epidermidis un saglabā šo efektu ilgtermiņā. Mīksto kontaktlēcu kopšanas šķīdumu efektivitāti ietekmē ekspozīcijas laiks un uzglabāšanas temperatūra.  Uzglabāšana pie zemām temperatūrām (5-6°C) negatīvi ietekmē parauga mikrobioloģisko piesārņojuma līmeņa samazināšanos.",0
401,Kritiskās fūzijas frekvences atkarība no tīklenes ekscentritātes,"Bakalaura darbs ir uzrakstīts latviešu valodā uz 33 lapām, satur 13 attēlu, 2 tabulas, 20 atsauces uz literatūras avotiem. Darba mērķis: novērtēt kristiskās fūzijas frekvences izmaiņu ātrumu, pārvietojoties no redzes lauka centra – foveolārās daļas uz perifēriju gan nazālajā, gan temporālajā virzienā. Dalībnieki: 9 cilvēki – emetropi, bez redzamām acu patoloģijām.  Metode: Eksperimenta dalībnieki skatījās uz stimulu taisnvirzienā un novēroja mirgojošu stimulu, kurš mainīja pozīciju 20° ekscentricitātē gan nazāli, gan temporāli acij. Pētījums notika monokulāri. Dalībnieki brīvi izvēlējās, ar kuru aci novēros stimulu. Dalībnieka uzdevums bija pieskaņot mirgojošā stimula frekvenci tā, lai stimuls liktos konstants bez mirgošanas. Rezultāti: Vidēji visiem 9 eksperimenta dalībniekiem kritiskās fūziju frekvences slieksnis 0° ekscentricitātē ir 50,74 Hz. Pie 20° ekscentricitātes nazāli – 61,74 Hz, temporāli – 64,27 Hz. Secinājumi: Šī eksperimenta gaitā netika iegūta būtiska statistiskā asimetrija starp nazālām un temporālām kritiskās fūzijas frekvences vērtībām.",0
402,Sintonikas ietekme uz miopiju,"MĒRĶIS: noteikt sintonikas fototerapijas efektivitāti jauniešiem ar vidējās pakāpes miopiju līdz 3,0D vai nekoriģēto sākotnējo miopiju.  METODE: 10 miopi vecumā no 8 līdz 17 gadi. Tika izmantotāss redzes asuma, miopijas pakāpes, akomodācijas amplitūdas, acs zīlītes αω reakcijas un redzes lauka noteikšanas testi. Pēc sākotnējās pārbaudēs dalībnieki tika pakļauti 15 sintonikas seansiem.   REZULTĀTI: pēc sintonikas pielietošanas statistiski nozīmīgi uzlabojas akomodācijas amplitūda, redzes asums, acs zīlītes reakcijas - αω un redzes lauks. Tika novērots miopijas samazinājums3 dalībniekiem ar sākotnējo miopiju un nozīmīga uzlabošanas parējiem 4 dalībniekiem.   SECINĀJUMI: Statistiski nozīmīgi rezultātu ļauj apliecināt sintonikas lābvēlīgu efektu jauniem dalībniekiem ar vieglu vai sākotnējo miopiju",0
403,Sintonika un presbiopija,"Pēdējos gados sintonika kā metode ir kļuvusi pieejamāka un pielietojamāka redzes uztveres optometristu vidū. Metodi pielieto, lai sabalansētu simpātisko un parasimpātisko nervu sistēmu saskaņotu darbību, pielietojot dažādu krāsu filtrus. Darba mērķis bija novērtēt sintonikā pielietoto filtru iespējas sākotnējas presbiopijas ārstēšanai. Darbā tiek analizēti pacientu dati par sintonikas iedarbības efektivitāti sākotnējās presbiopijas gadījumos. Redzes asums, bet novērtējot to bez tuvuma aditīva, akomodācijas amplitūda un zīlītes α-ω mērījumi uzrāda statistiski nozīmīgi atšķirīgus rezultātus pirms un pēc sintonikas pielietošanas. Ietekme ir arī uz formas redzes funkcionālo lauku, kā arī uz funkcionālo redzes lauku, ja tiek stimulēta ar sarkano, zilo un zaļo gaismu.",0
404,Ahromatopsijas izpausmju korekcija ar krāsainām kontaktlēcām,"MĒRĶIS: Novērtēt filtru kontaktlēcu (KL) pielietojumu ahromatopsijas simptomu korekcijai. METODE: Pētījumā piedalījās 8 dalībnieki (6 sievietes un 2 vīrieši) vecumā no 8 mēnešiem līdz 25 gadiem, periodā no 2012. līdz 2016.gadam. Pēc oftalmoloģiskās pārbaudes un ahromatopsijas noteikšanas, tika veikta speciālās krāsainās KL pielaikošanas procedūra. Pacientu atbildes tika noteiktas ar anketas palīdzību un noteikts apžilbšanas laiks ar un bez piedāvātām KL. SECINĀJUMI: filtru KL samazināja fotofobiju; apžilbšanas laiks kļuvis salīdzināms ar normālā redzes gadījumu; dalībnieki atzinīgi novērtē psiholoģiskos un sociālos ieguvumus ar izrakstītām filtru KL.",0
405,Koherentas kustības uztveres atkarība no stimula ekscentritātes,"Maģistra darbs ir uzrakstīts latviešu valodā uz 32 lapaspusēm. Tas satur 17 attēlus un 21 atsauci uz literatūras avotiem. Darba mērķis: Novērtēt, pie kādas stimula fiksācijas cilvēkam ir augstāka kustības jutība. Darba uzdevumi: •Noteikt koherentas kustības uztveres sliekšņu vērtības pie centrālas un ekscentriskas stimula fiksācijas; •Izpētīt, kā kadru skaita izmaiņas viena stimula ietvaros ietekmē koherentas kustības uztveres sliekšņu vērtības; •Salīdzināt, vai kadru skaita izmaiņas vienādi ietekmē rezultātus gan pie centrālas, gan pie ekscentriskas stimula fiksācijas. Iegūtie rezultāti: Koherentas kustības uztveres sliekšņu vērtības ir zemākas pie stimula centrālas fiksācijas. Palielinot ekscentrisko fiksāciju, koherentas kustības jutība samazinās.",0
406,Uz Kleina paradoksa balstīta elektronu nelineārā modeļa izpēte,"Darbā elektrona nelineārās teorijas attīstīšanas ietvaros tika pētīts Diraka-Maksvela vienādojumu sistēmas speciālgadījums  - Diraka-Puasona vienādojumu sistēma. Izmantojot Matlab programmatūru, tika veikti skaitliskie aprēķini dažādiem vienādojumu sistēmas moduļiem ar mērķi iegūt informāciju par lādiņa sadalījumu elektronā. Balstoties uz Kleina paradoksa parādību, kuras koncepcija pieļauj, ka brīvam elektronam ar pietiekoši lielu atgrūšanas potenciālu ir iespējams atrasties pozitīvās enerģijas saistītajos stāvokļos, darbā tika veikti aprēķini diviem galvenajiem gadījumiem: definējot sākuma nosacījumus nulles un bezgalības apgabalā. Atsevišķi tika veikti aprēķini arī ievērojot elektrona magnētisko momentu.  Rezultāti tika izanalizēti, tajā skaitā arī salīdzinot ar pieejamiem zinātniskajiem rakstiem par šo tēmu.",0
407,Nanostrukturēta titāna dioksīda izmantošana oglekļa dioksīda reducēšanai,". Nanostrukturēta titāda dioksīda izmantošana oglekļa dioksīda reducēšanai. Grauduma I, zinātniskie vadītāji Dr phys. Kleperis J., PhD students. Knoks A. Maģistra darbs, 80 lappuses, 63 attēli, 11 tabulas, 27 literatūras avoti. Latviešu valodā. Darbā veikts pārskats par globālās sasilšanas cēloņiem un siltumnīcas efekta gāzēm. Apskatīti veidi, kā samazināt oglekļa dioksīda (CO2) piesārņojumu atmosfērā, vienlaikus ražojot derīgus savienojumus. Pētītas titāna dioksīda (TiO2) nanostruktūru iegūšanas iespējas un to modifikācija optisko un ķīmisko īpašību uzlabošanai. Aplūkota CO2 fotokatalītiskas reducēšanas reakcija TiO2 fotokatalizatora un ultravioletā (UV) apgaismojuma klātbūtnē, kā arī dažādi reaktoru uzbūves varianti šīs reakcijas realizēšanai.  Eksperimentālajā daļā tika elektroķīmiskās anodēšanas procesā audzētas TiO2 nanostruktūras uz titāna (Ti) plāksnes, variējot dažādus reakcijas parametrus. Izveidots reaktors paraugu fotokatalītiskās reducēšanas potenciāla pārbaudei. Veikts eksperiments, kurā, izmantojot Furjē transformācijas infrasarkano spektrometru (FT-IS), tika novērota 3 dažādu paraugu spēja būt par fotokatalizatoru reakcijā starp CO2 un ūdeņradi (H2).  Atslēgas vārdi: TITĀNA DIOKSĪDS, OGLEKĻA DIOKSĪDS, FOTOKATALĪTISKA REDUCĒŠANA, ELEKTROĶĪMISKA ANODĒŠANA, REAKTORS",0
408,Krāsu sakārtošanas testu rezultātu analīze ar kvantitatīvām metodēm,"Bakalaura darbs ir uzrakstīts latviešu valodā uz 35 lappusēm. Tas satur 23 attēlus, 6 tabulas, 3 pielikumus, 31 literatūras avota atsauces. Mērķis: Izvērtēt piesātināto un nepiesātināto D15 krāsu sakārtošanas testu un HRR pseidoizohromatisko plašu jutību un specificitāti sarkani-zaļā krāsu redzes defekta un normālas krāsu redzes gadījumos. Metode: Pētījumā piedalījās 28 dalībnieki, no kuriem 12 dalībniekiem bija  sarkani-zaļais krāsu redzes defekts. Krāsu redze tika novērtēta ar HMC Oculus anomaloskopu, HRR pseidoizohromatisko krāsu platēm un piesātināto un nepiesātināto D15 krāsu sakārtošanas testiem. Tika secināts, ka kvantitatīvās metodes vienlīdz labi analizē krāsu sakārtošanas testus.",0
409,Elektronu enerģijas un caurlidošanas laika sadalījuma modelēšana koherentajiem vienelektrona avotiem,"Kvantu sūkņu tehnoloģiju attīstība ir padarījusi aktuālu jautājumu par vienelektrona avotu koherences īpašībām. Nesen tika piedāvāta teorētiska metode, kas ļauj aprēķināt elektronu emisijas enerģiju un laika sadalījuma funkcijas, izmantojot avota no laika neatkarīgās spektrālās īpašības []. Metode apraksta vispārīgu kvantu sūkni, kuru veido ar patvaļīgas struktūras vadāmības joslu saistīts lineāri enerģijā maināms kvantu punkts. Šajā darbā pētīti elektronu emisijas režīmi gadījumam, kad elektrona tunelēšana no kvantu punkta uz vadāmības zonu tiek nodrošināta caur papildus piejaukumu, un atrasts, cik lielā mērā ir iespējams manipulēt ar šāda avota viļņu funkcijām, kas ir vēl viens solis pilnībā kontrolējamu kvantu sistēmu virzienā.",0
410,"Ādas hromoforu kartēšana 3, 4, un 5 spektrālo līniju apgaismojumā","Darba mērķis bija izpētīt trīs līdz piecu hromoforu kartēšanas iespējas, izmantojot 3, 4 un 5 lāzerlīniju apgaismojuma ierīces un viedtālruni. Darba gaitā tika izveidotas un uzlabotas 3, 4 un 5 dažādu viļņu garumu lāzeru apgaismojuma ierīces. Ar triju lāzerlīniju apgaismojuma ierīci tika uzņemti 96 klīniskie mērījumi. Ar četru un piecu lāzerlīniju apgaismojuma ierīcēm tika uzņemti vairāki zilumu, hemangiomu un nēvusu mērījumi laboratorijas apstākļos. Katrai no trīs apgaismojuma ierīcēm tika izstrādāts algoritms hromoforu karšu iegūšanai. Darba rezultāti parāda, ka, izmantojot izveidotās ierīces, ir iespējams iegūt ādas hromoforu – melanīna, oksihemoglobīna, deoksihemoglobīna, bilirubīna un tauku – relatīvo koncentrāciju sadalījuma kartes. Izmantojot četru lāzerlīniju apgaismojuma ierīci, var novērot bilirubīna koncentrācijas izmaiņas laikā.",0
411,Laikā mainīgu magnētisko lauku izmantošana daļiņu izkliedei šķidrā metālā,"Metāla matricas kompozīti (MMC) ir materiāli, kas sastāv no metāla matricas un tajā izkliedētām oksīda, keramikas vai citām daļiņām. Tiem var būt unikālas materiāla  mehāniskās, termiskās u.c. īpašības. Šajā darbā tiek izstrādāta EM tehnoloģija daļiņu veidoto aglomerātu bezkontakta sagraušanai šķidrā metālā. Lai testētu elektromagnētisko metožu ietekmi uz daļiņu sadalījumu, ir izveidotas vairākas eksperimentālas sistēmas spiediena svārstību radīšanai šķidrā metālā. Eksperimentu sērijās alumīnija un alvas paraugi ar SiC un TiB daļiņām pakļauti AC, DC magnētiskajiem laukiem, kā arī magnētiskā lauka impulsiem. EM iedarbības laikā sasniegta metāla kavitācija. Pēc EM iedarbības daļiņu raksturīgais izmērs ir samazinājies, kā arī to sadalījums kļuvis viendabīgāks.",0
412,Stimula lieluma ietekme uz meklēšanas uzdevuma rezultātu,"Bakalaura darbs “Stimula lieluma ietekme uz meklēšanas uzdevuma rezultātu” sarakstīts latviešu valodā, datorsalikumā uz 36 lapām, satur 2 formulas, 17 attēlus, 1 tabulu un 31 atsauces uz literatūras avotiem.  Darba mērķis ir noteikt, kā atšķirīgs simbolu lielums ietekmē meklēšanas uzdevuma veikšanas precizitāti un rezultātu, izmantojot divu dažādu meklēšanas uzdevuma (drukāta un datorizēta) veidus.  Eksperimentā kopā piedalījās 18 dalībnieki vecumā no 20 līdz 26 gadiem. Dalībnieki veica divu veidu meklēšanas uzdevumus (drukātu un uz datora ekrāna) ar trīs dažādiem simbolu lielumiem. Rezultāti liecina, ka simbolu lielums uzdevuma rezultātu vairāk ietekmē datorizētajā formātā.",0
413,Šapiro-Lu ilūzijas uztvere redzes lauka perifērijā,"Bakalaura darbā tika aprakstītas iluzorās kustības īpatnības redzes lauka perifērijā, uztverot rotējoša objekta krišanu pa slīpu trajektoriju. Tika pētīta mācīšanās efekta esamība, salīdzināti “naivo” un “iemācīto” dalībnieku rezultāti, kā arī salīdzināti testa izpildes rezultāti divām vecuma grupām. Literatūras pārskatā bija apkopota informācija no 1959. līdz 2014. gadam. Bakalaura darbs uzrakstīts latviešu valodā, tā apjoms ir 30 lpp. Darbs satur 18 attēlus, 1 tabulu un tajā tika izmantoti 47 literatūras avoti.",0
414,Individuālu mīksto kontaktlēcu pielietojums acs aberāciju kompensācijai,"Darbs uzrakstīts angļu valodā uz 63 lapām. Tas satur 46 attēlus, 1 tabulu un 53 atsauces uz literatūras avotiem. Mērķis. Novērtēt agstāko kārtu aberāciju (HOA) ietekmi uz redzes funkcijām un acs optisko kvalitāti FOOT kontaktlēcu (KL) nēsātājiem. Metodes. Tika izmērīts redzes asums gadījumos (RA), kad acī ievietotas FOOT KL un parastās gāzu caurlaidīgās KL. Tika izmērītas visas aberācijas (TA) un HOA gadījumā, kad ievietotas abu veidu lēcas. Rezultāti. FOOT KL gadījumā RA bija tāds pats kā parasto KL gadījumā, vai augstāks (p",0
415,Ortokeratoloģijas pielietojums miopijas progresēšanas kontrolei skolas vecuma bērniem,"Bakalaura darbs ir uzrakstīts latviešu valodā uz 36 lapām. Tas satur 25 attēlus, 1 tabulu un 20 literatūras avotus.  Pētījuma mērķis ir nodemonstrēt, Ortho-K lēcu lietošana var palēlināt miopijas progresēšanu skolas vecuma bērniem, kuriem ir miopija. Pētījumā piedalījās 28 bērni (vidējais vecums 10 ± 2 gadi) ar vidējo miopijas lielumu -3,15 D ± 1,43 D (astigmātisms mazāks par 1,00 D) ārstēšanas sākumā. Miopijas progresēšana tika novērota vienu gadu pirms Ortho-K lēcu lietošanas un 3 gadus, lietojot Ortho-K lēcas. Rezultāti rāda, ka vidējais miopijas progresēšanas apjoms pirms Ortho-K lēcu lietošanas bija -0,86 D ± 0,53 D gada laikā un tas nozīmīgi (p ",0
416,Kontaktlēcu ietekme uz redzes asumu pacientiem ar neregulāru radzeni,"Darbs uzrakstīts angļu valodā uz 39 lapām. Tas satur 11 attēlus, 1 aptaujas lapu, 11 tabulas and 24 atsauces uz literatūras avotiem. Mērķis: darba galvenais mērķis ir salīdzināt parastās gāzu caurlaidīgās kontaktlēcas ar gāzu caurlaidīgajām intralimbālajām lēcām. Metodes: gāzu caurlaidīgās intralimbālās lēcas tika novērtētas, pētījuma dalībniekiem aizpildot anketu. Rezultāti: pētījuma dalībnieki deva priekšroku gāzu caurlaidīgajām intralimbālajām lēcām un novērtēja to sniegto komfortu, tomēr nebija būtiskas atšķirības starp iegūto redzes asumu abu lēcu gadījumā.  Secinājumi: izvērtējot katra pacienta individuālo sutāciju, optometrists var apsvērt intralimbālo lēcu izrakstīšanu pecientam, lai sniegtu augstāko komfrota līmeni. Atslēgas vārdi: keratokonuss, neregulāra radzene, gāzu caurlaidīgā kontaktlēca,  intralimbālā gāzu caurlaidīgā lēca.",0
417,Presbiopijas korekcija ar multifokālajām intraokulārajām lēcām,"Bakalaura darbs ir uzrakstīts angļu valodā uz 47 lapaspusēm. Tas satur 3 zīmējumus, 20 tabulas, 39 literatūras avotus un pielikumu. Darba mērķis ir salīdzināt divu jaunu intraokulāro lēcu (difraktīvā trifokālā lēca un paplašināta fokusa dziļuma multifokālā lēca) efektivitāti presbiopija korekcijā pēc kataraktas operācijas. Pētījumi tika veikti 3 mēnešu periodā pēc kataraktas operācijas, kad tika novērtēta redzes kvalitāte, mērot redzes asumu un kontrasta redzi fotopiskos gaismas un mezopiskos krēslas apstākļos. Abi introokulāro lēcu veidi nodrošināja lielisku redzes asumu visos skata attālumos un pilnu neatkarību no brillēm. Taču kontrasta jūtība un redzes asums mezopiskos krēslas apstākļos ir labāks multifokālajām lēcām.",0
418,"Ekspertu novērtējumu agregācija, balstoties uz ekvivalences attiecību","Darbs ir veltīts vispārinātā agregācijas operatora speciālai konstrukcijai, kas balstīts uz nestriktu ekvivalences attiecību. Darba mērķis ir aprakstīt kā var agregēt ekspertu novērtējumus gadījumā, kad starp novērtētiem objektiem pastāv līdzība, kas uzdota ar nestriktu ekvivalences attiecību. Piedāvātā metode ir ilustrētā ar ekonomiska rakstura piemēru.",0
419,Kādas reakcijas-difūzijas vienādojumu sistēmas skaitliska analīze un stabilitātes pētījumi,"Šajā darbā tiek pētīts reakcijas–difūzijas tipa vienādojums, kurā reakcijas daļa ir Van der Pola tipa vienādojumu sistēma. Tiek analizēta vienādojumu sistēmas lineārā stabilitāte, kā arī meklēts sistēmas skaitliskais atrisinājums, izmantojot Čebiševa interpolācijas metodi.",0
420,Maģiskie daudzstūri un to īpašības,"Darbā aplūkoti maģiskie daudzstūri – polimino, kuriem visu malu garumi ir dažādi naturāli skaitļi no 1 līdz n, un pētītas vairākas to īpašības: eksistences nepieciešamie un pietiekamie nosacījumi, laukumu vērtību kopa, malu garumu monotonitāte. Izstrādāta  datorprogramma, ar kuras palīdzību ir atrasti visi maģiskie 8-stūri un visi perfektie n-stūri, ja  n = 8 un 16. Aplūkoti arī maģiskie polimondi. Vairāki iegūtie rezultāti ir jauni un pagaidām nav atrodami literatūrā.",0
421,Objekta izmēra ietekme uz atpazīšanas laiku mentālās rotācijas testā,"Maģistra darbs uzrakstīts uz 45 lapām, satur 29 attēlus, 2 tabulas, 2 pielikumus un 52 literatūras avotu atsauces.  Mērķis: izpētīt, vai objekta lielumam ir ietekme uz tā atpazīšanas ātrumu un precizitāti mentālās rotācijas testā. Testā piedalījās 61 dalībnieks, no kuriem 40 bija sievietes, 21 – vīrietis. Dalībnieki veica mentālās rotācijas testu ar divdimensionālām un trīsdimensionālām figūrām, kuru leņķiskie izmēri bija 8o, 4o, 2o un 1o. Pamatojoties uz rezultātiem, noteikts, ka figūru izmērs ietekmē mentālās rotācijas testā sniegto atbilžu laiku atkarībā no figūru sarežģītības un pagrieziena leņķa, taču neietekmē pieļauto kļūdu skaitu. Papildus tika atklāta rezultātu atšķirība starp sievietēm un vīriešiem, kā arī figūras dizaina ietekme uz testa izpildi, kas izrādījās nebūtiska.",0
422,Perifērā trokšņa ietekme uz meklēšanas uzdevuma izpildi,"Maģistra darbs ir uzrakstīts latviešu valodā uz 31 lapaspuses. Tas satur 16 attēlus, 3 tabulas, 62 atsauces uz literatūras avotiem. Darba mērķis ir noteikt, vai atšķirīgs perifērais troksnis ietekmē meklēšanas uzdevuma izpildi. Eksperimentā piedalījās 18 sievietes vecumā no 13 līdz 59 gadiem. Dalībnieces veica meklēšanas uzdevumu uz pieciem atšķirīgiem foniem. Dalībnieces tika iedalīti trīs grupās pēc vecuma – jaunieši (13-16 gadi), pieaugušie (20-40 gadi) un presbiopijas vecuma cilvēki (40-60 gadi). Iegūtie rezultāti liecina, ka homogēns troksnis perifērijā palīdz veikt uzdevumu ātrāk.",0
423,Ar eiropiju un disproziju koaktivētu  oksifluorīdu stiklu luminiscence,"Baltās gaismas diodes ir aktuāls pētniecības virziens apgaismes tehnoloģiju attīstībā. Pēdējos gados par aktuālu pētniecības virzienu ir kļuvusi ar retzemju joniem aktivētu oksifluorīdu stiklu un stikla keramiku materiālu pētniecība. Dotie materiāli ir perspektīvi baltās gaismas luminofori, jo tiem piemīt labas optiskās, ķīmiskās un mehāniskās īpašības.  Darbā tiek veikti ar Eu3+ un Dy3+ joniem aktivētu oksifluorīdu stiklu spektroskopiskie pētījumi, ar mērķi izpētīt doto jonu savstarpējo mijiedarbību caur enerģijas pārnesi, kas ļautu novērtēt dotā materiāla kā baltās gaismas luminofora izstrādes iespējas.  Literatūras apskatā tiek apskatīti luminiscences mehānisma principi, retzemju elementi – to enerģijas līmeņu struktūra, enerģijas pārneses mehānisma principi, stiklu uzbūves teorijas pamati un oksifluorīdu stikli.  Eksperimentālajā daļā tiek izgatavoti ar Eu3+ un Dy3+  aktivēti oksifluorīdu stiklu paraugi. Uzņemti un analizēti Eu3+ un Dy3+ ierosmes spektri pie tiem raksturīgajām emisijas līnijām – 5D0→7F2 (Eu3+, 612nm) un 4F9/2→6H13/2 (Dy3+, 575nm). Pēc tam tiek salīdzināti  emisijas spektru intensitātes paraugiem ar dažādu Dy3+ un Eu3+ jonu koncentrāciju pie 453nm un 464nm ierosmes viļna garuma. 5D0→7F2 (Eu3+, 464nm) un 4F9/2→6H13/2 (Dy3+, 575nm) emisijas līnijām tiek uzņemtas un analizētas luminiscences dzišanas kinētikas. No eksperimentālajiem datiem ir iegūts apstiprinājums enerģijas pārnesei no disprozija joniem uz eiropija joniem, dota rezultātu interpretācija un analizēti pārnesi ietekmējoši faktori.  Darbs rakstīts latviešu valodā, darbs satur 60 lapas, 23 attēlus, 24 tabulas",0
424,Tuvuma slodzes ietekme uz verģences atbildes parametriem,"Maģistra darbs uzrakstīts latviešu valodā uz 38 lapaspusēm. Tas satur 27 attēlus, 6 tabulas un 28 atsauces uz literatūras avotiem.  Mērķis: Izvērtēt tuvuma uzdevumu, kas satur sakādiskas acu kustības, ietekmi uz verģences atbildes parametriem. Metode: Sešiem pētījuma dalībniekiem tika analizēts maksimālais verģences ātrums, verģences maksimalā ātruma sasniegšanas laiks, verģences amplitūda pirms un pēc nogurdināšanas. Rezultāti un secinājumi: Verģences atbildes parametru izmaiņas noguruma ietekmē katram dalībniekam izpaužas individuāli. Izteiktākas izmaiņas novērotas konverģences atbildē. Nozīmīga atšķirība starp tuvuma uzdevumu veidu ietekmi uz verģences atbildi netika konstatēta. Atslēgas vārdi: verģences nogurums, sakādiskas acu kustības, maksimālais verģences ātrums, tuvuma slodze",0
425,Acu zīlītes reakcija uz vārdiem dzimtajā valodā un svešvalodā,"Bakalaura darbs uzrakstīts latviešu valodā uz 31 lapaspusēm. Tas satur 13 attēlus, 6 tabulas, 4 grafikus un 34 atsauces uz literatūras avotiem. Darba mērķis: noteikt acs zīlītes atbildes reakciju uz vārdiem dzimtajā valodā un svešvalodā. Pētījumā piedalījās 8 dalībnieki (5 bilingvāli un 3 monolingvāli) vecumā no 20 līdz 24 gadiem (vid.vecums 22,1±0,5), kuriem bija veikti acs zīlītes reakcijas mērījumi pie stimuliem dzimtajā valodā un svešvalodā. Pētījuma iegūtie rezultāti parāda, ka acs zīlītes fluktuācijas ir sīkas, bet informatīvas. Izmaiņas acu zīlītes atbildes reakcijā bilingvāliem un monolingvāliem dalībniekiem, ieraugot vārdus dzimtajā un svešvalodā un vārdus pēc semantiskās uzbūves, bija novērotas un statistiski pierādītas (p",0
426,Treniņu ietekme uz verģences atbildi konverģences nepietiekamības gadījumā,"Maģistra darbs ir uzrakstīts latviešu valodā uz 51 lapaspuses. Tas satur 31 attēlu, 5 tabulas, 6 pielikumus un 38 atsauces uz literatūras avotiem.   Mērķis: novērtēt treniņu ietekmi uz verģences atbildi konverģences nepietiekamības (KN) un citu binokulāro un akomodācijas traucējumu gadījumos (CT). Metode: 7 dalībniekiem (5 KN un 2 CT) tika analizēts konverģences tuvuma punkts, verģences maksimālais ātrums, tā sasniegšanas laiks, sakādes, abu acu maksimālais ātrums pirms un pēc redzes treniņiem. Minētie parametri tika novērtēti 5 dalībniekiem ar normālu binokulāru redzi, bet viņi neveica redzes treniņus.  Rezultāti un secinājumi: treniņu ietekmē mainās verģences atbildes parametri, taču rezultāti ir atšķirīgi katram pētījuma dalībniekam.",0
427,Statiski un dinamiski krāsu izšķirtspējas sliekšņi dažādās vecuma grupās,"Maģistra darbs ir uzrakstīts latviešu valodā uz 43 lapām. Tajā ir 36 attēli, 6 tabulas, 36  literatūras avoti un 3 pielikumi. Mērķis: Novērtēt indivīdiem dažādās vecuma grupās statiskos un dinamiskos krāsu izšķirtspējas sliekšņus un analizēt to atšķirību savā starpā un starp vecuma grupām.  Rezultāti. Izvērtējot pētījumā iegūtos rezultātus, var apgalvot, ka līdz ar vecumu statiskie krāsu izšķirtspējas sliekšņi palielinās (p",0
428,Optiskas metodes asinsvadu dzīšanas novērtējumam un monitoringam,"Maģistra darba mērķis ir izpētīt artērijas ar ICG/hitozāna plāksteri fluorescences un difūzā refleksijas intensitātes spektrus iedarbības vietās ar lāzera iedarbību un bez. Operācijām uz artērijas piemīt sava sarežģītība tādēļ, ka artērijas diametrs ir mazs, tāpēc aizšūt artērijas griezumu nav tik vienkārši. Tādēļ tika izgudrots hitozāna/ICG plāksteris, ja uz to iedarbojas ar 810 nm lāzeri, notiek plākstera adhēzija ar artēriju. Lai veiktu operāciju, ir jāizvēlas pareizā lāzera iedarbības doza uz plāksteri. Šajā nolūkā tika izpētīti autofluorescences intensitātes spektri, ICG fluorescences intensitātes spektri tuvajā infrasarkanajā diapazonā, un paraugu difūza atstarošana. Rezultātā tika konstatēts, ka autofluorescence labāk atspoguļo sakausēšana vietas ar lāzeri.",0
429,"Organisko materiālu trešās kārtas dielektriskās uzņēmības noteikšana ar ""z-scan"" metodi","Darba gaitā tika pētīti organiskā savienojuma DMABI dažādu atvasinājumu divfotonu absorbcijas (DFA) un Kerra efekti, lai iegūtu informāciju, kā dažādas funkcionālās grupas ietekmē iepriekš minētos nelineāri optiskos (NLO) efektus. Plašāka informācija par saistībām starp molekulu uzbūvi un to NLO efektiem ļaus veidot atbilstošākus organiskos materiālus dažādām iekārtām optiskā starojuma jaudas kontrolēšanai, optisko datu ierakstīšanai un apstrādei. Šādu iekārtu izveide ir būtiska optisko datoru veidošanai. Materiālu pētīšanai tika izveidota eksperimentālā iekārta pēc “z-scan” metodes principiem. Eksperimentālie mērījumi tika veikti izmantojot lāzerus ar nanoskeunžu un pikosekunžu gariem impulsiem, lai pārbaudītu dažādus NLO efektu mehānismus, kas var izraisīt gaismas laušanas koeficienta un absorbcijas izmaiņas.",0
430,Siltumfizikālo procesu kopmītņu ēkā eksperimentālā izpēte un energoefektivitātes paaugstināšanas iespēju modelēšana,"Pētījums tika veikts Latvijas Universitātes (LU) pasūtītā ēku energoaudita ietvaros. Mērķis ir detalizēti analizēt LU kopmītņu ēkas Zeļļu ielā 27 energoefektivitāti. Darbā tika veikti dažādi tam nepieciešamie siltumfizikālie mērījumi (temperatūras, mitruma, siltuma plūsmas, gaisa apmaiņas, solārā starojuma u.c.) Iegūtie dati tika izmantoti ēkas siltuma bilances aprēķinam programmā HeatMod un dzīves vides kvalitātes novērtējumam telpās. Vadoties no iegūtajiem rezultātiem, piedāvāti iespējamie energoefektivitātes un apstākļu uzlabošanas risinājumi telpās. Konkrētais pētījums specifiskai ēkai dos iespēju iegūtos datus izmantot arī citu kopmītņu ēku siltumfizikālo modeļu verificēšanā un iespējamo renovācijas pasākumu plānošanā.",0
431,Punktveida defektu īpašības bārija itrija fluorīda kristālā,"Darba ietvaros veikti punktveida defektu pētījumi BaY2F8 kristālā, izmantojot elektronu paramagnētiskās rezonanses (EPR) un optiskās spektroskopijas metodes. Ar optisko metožu palīdzību iegūti luminiscences spektri un noteikts, ka paraugs satur erbija, disprozija un praziodīma aktivatorus. Līdz šim BaY2F8 nav plaši pētīts ar magnētiskās rezonanses spektroskopijas metodēm un šajā darbā ir iegūts jauns rezultāts. Paraugam veiktajos EPR spektru leņķisko atkarību mērījumos istabas (295 K) un šķidrā slāpekļa (77 K) temperatūrās redzams liels līniju skaits plašā intervālā, kas liecina par gadolīnija jonu klātbūtni kristālā.",0
432,Zemākās atdalāmības aksiomas nestriktajā topoloģijā,"Darbs veltīts nestrikto punktu atdalāmības problemātikai nestriktās topoloģiskās telpās. Darbā tiek aplūkotas dažādu autoru atšķirīgās pieejas definējot nestriktā punkta jēdzienu, nestriktās topoloģijas un zemākās atdalāmības aksiomas tajās.  Darbā konstruēti vairāki nestriktu topoloģisku telpu piemēri un pārbaudītas zemākās atdalāmības aksiomas šajās telpās.",0
433,Pokers kā matemātiska spēle,"Bakalaura darbs veltīts galda spēles – pokers – izpētei no spēļu teorijas viedokļa. Tiek apskatīts divu spēlētāju gadījums un noteiktas to optimālās stratēģijas. Tiek izanalizēti gadījumi, ja ir iespējamas tikai divas likmju summas, kā arī n likmju summas.",0
434,Hiperspektrālu attēlu dimensiju skaita redukcijas metode,"Bakalaura darbs veltīts daudzdimensionālu attēlu apstrādes un pikseļu klasifikācijas metožu izveidei.  Bakalaura darbā sniegti klasifikāciju uzdevumu risinājumi, veidojot matemātisku modeli. Modeļu izveidei tiek izmantoti Eiklīda, Čebiševa, Mahalanobisa un galvenā virziena distances mēri. Dimensiju skaita redukcija ir veikta ar galveno komponentu metodi. Par kvalitātes rādītāju izvēlēta iegūtā klasifikatora kopējā precizitāte.",0
435,Vispārinātie un jaukto efektu modeļi telpiskiem datiem,"Šis darbs ir veltīts vispārināto un jaukto modeļu veidošanai telpiskiem datiem. Darbā ir dots teorētisks apraksts par telpiskām statistikām, to korelāciju un ar kādām metodēm to novērot. Darbs satur vispārināto lineāro, vispārināto aditīvo modeļu aprakstu, kā arī šo modeļu paplašinājumus vispārināto lineāro jaukto modeli un vispārināto aditīvo jaukto modeli. Telpiskiem datiem tiek konstruēti modeļi.",0
436,"Neobjektīva eksperta ietekmes novēršana, lietojot speciālā veida  agregāciju","Darbs ir veltīts lēmumu pieņemšanai, balstoties uz ekspertu novērtējumiem un lietojot priekšrocību attiecību agregāciju. Katra eksperta viedoklim atbilstoša priekšrocību attiecību matrica ir ģenerēta uz ranžēšanas vektora pamata. Priekšrocību attiecību matricu modificētā agregācija ļauj samazināt neobjektīva eksperta ietekmi uz ekspertu grupas lēmuma pieņemšanu. Modificētā agregācija izmanto līdzības pakāpes un ļauj palielināt līdzību starp ekspertu sniegtiem novērtējumiem.",0
437,Beijesa metodes mediju plānošanā,"Mediju plāna novērtēšana ir svarīga gan plānu veidotājiem, gan reklāmas pasūtītājiem. Izmantojot Beijesa statistikas piedāvātās iespējas var novērtēt mediju plānu ekspozīcijas sadalījumu, līdz ar to arī citus mediju plāna raksturojošos lielumus. Darba mērķis ir iepazīties ar dažādiem ekspozīcijas aprēķināšanas modeļiem. Tiek apskatīti trīs ekspozīcijas modeļi – beta binomiālais modelis, kanoniskais izplešanās modelis, Dirihlē daudzdimensiju modelis. Izpētītie modeļi tiek pārbaudīti uz reāliem radio datiem.",0
438,Kvadrātiskās programmēšanas uzdevumu atrisināšanas metodes,"Bakalaura darbā tiek apskatītas kvadrātiskās programmēšanas uzdevumu atrisināšanas metodes. Kvadrātiskās programmēšana ir nelineārās programmēšanas nozare, kas pēta tādus uzdevumus, kuru mērķa funkcija ir otrās pakāpes funkcija, bet nosacījumu sistēma sastāv no lineārām nevienādībām. Darbā aplūkotas divas atrisināšanas metodes – gradienta metode un aktīvas kopas metode. Ilustrācijai aplūkoti piemēri un veikts metožu salīdzinājums.",0
439,Butstrapa metodes dispersijas novērtēšanai izlašu apsekojumos,"Darbā apskatītas vairākas butstrapa metodes, kuras tiek izmantotas izlašu apsekojumos vidējās vērtības un dispersijas novērtēšanā.  Autore padziļinātāk izpētījusi butstrapa metodes ar elementu atkārtojumiem: klasisko butstrapa metodi, ""naivo"" butstrapa metodi un Rao-Wu butstrapa metodi, kas piemērota gan vienkāršākiem, gan komplicētākiem izlašu dizainiem. Darba praktiskajā daļā, simulējot dažādu dizainu izlases, apskatīto butstrapa metožu novērtējumi tiek salīdzināti ar īstajām vērtībām un novērtējumiem, kas iegūti izmantojot klasiskās novērtēšanas formulas. Darba nobeigumā tiek secināts, ka Rao-Wu butstraps dod labus novērtējumus divpakāpju izlašu gadījumos, kad neviena no izlases pakāpēm nav sistematizēta, turklāt darba gaitā iegūtie rezultāti liecina, ka neviena no apskatītajām butstrapa metodēm nestrādā sistemātiskas izlases gadījumā.",0
440,Lineārās programmēšanas uzdevumi veselos skaitļos,"Bakalaura darbs veltīts lineārās programmēšanas apakšnozarei – lineārajai programmēšanai veselos skaitļos. Darbā izklāstītas trīs lineārās programmēšanas veselos skaitļos uzdevumu risināšanas metodes: sazarošanās un robežu metode, Gomori metode un Balaša algoritms. Metodēm dots apraksts, tās ilustrētas ar piemēriem. Šis bakalaura darbs ir metodiska rakstura un var noderēt, apgūstot specifiskos lineārās programmēšanas uzdevumus veselos skaitļos.",0
441,SU-8 viļņvadu izveide ar tiešā ieraksta lāzera litogrāfijas tehniku un to optisko īpašību raksturošana,"Kopš 20.gs. beigām lieli pūliņi ieguldīti telekomunikāciju attīstībā, arvien tiek meklēti jauni materiāli, lai aizvietotu elektroniskās komponentes integrētajās shēmās, jo tās ir ierobežojošais faktors informācijas pārvades ātrumam. Viens no risinājumiem būtu veidot shēmas, kas satur tikai optiskās komponentes. Optisko komponenšu pamatā ir viļņvadi, kuriem jābūt ar noteiktām optiskām īpašībām. Viena no perspektīvākajām materiālu klasēm pielietojumiem fotoniskās integrālās shēmās ir organiskie materiāli. Darbā aprakstīta tīru un funkcionalizētu organisku SU 8 viļņvadu izgatavošana ar tiešā ieraksta lāzera litogrāfijas tehniku. Ir aprakstīti viļņvadu izgatavošanas soļi un metodes ierobežojumi. Viļņvadu raksturošanai izmantotas optiskās un mikroskopijas metodes.",0
442,Atbildētības varbūtību novērtēšana izlases apsekojuma gadījumā,"Bakalaura darbs ir veltīts atbildētības varbūtību novērtēšanai izlases apsekojuma gadījumā. Atbildētības varbūtības sniedz statistiski pamatotu vērtējumu par to, ar kādu varbūtību respondents atbildēs uz konkrēto apsekojumu. Modeļa izstrādē izmantota loģistiskā regresija. Tad tiek izveidots simulāciju process, kurā tiek pielietota loģistiskā regresija, un tad tiek vērtēta novērtējuma precizitāte, izmantojot Montekarlo novirzi, Montekarlo standartnovirzi un kvadrātsakni no vidējās kvadrātiskās kļūdas. Datu statistiskā apstrāde un modeļa veidošana tiek veikta programmā R. Bakalaura darbs sastāv no 35 lappusēm, 1 attēla, 18 tabulām, 8 atsaucēm uz izmantotās literatūras avotiem un 1 pielikuma",0
443,Par reducētajiem Rikarta gredzeniem,"Šī darba mērķis ir pētīt reducēto Rikarta gredzenu aksiomātiku, struktūru un  dabisko (jeb Eibiena) sakārtojumu tajos. Rakstā [2] Rikarta gredzenos tika ieviestas fokālās operācijas. Pierādīju, ka fokāli Rikarta gredzeni, tas ir, Rikarta gredzeni, kuru signatūrā ietilpst fokālas operācijas, veido varietāti. Arī reducēto fokālo gredzenu klase izrādās varietāte. Pētīju arī greizo gandrīzrežģi, ko iegūst no reducēta Rikarta gredzena, definējot tajā greizo šķelšanas operāciju no [3]. Eibiena sakartojums sakrīt ar šī greizā gandrīzrežģa dabisko sakārtojumu. Aplūkoju stingro pusgrupu pusrežģi, ko var šādā gredzenā konstruēt, un pierādīju, ka katrs reducēts Rikarta gredzens kā greizs gandrīzrežģis ir izomorfs kādam funkciju greizajam gandrīzrežģim.",0
444,Lielas dimensijas vektorautoregresīvo modeļu izmantošana prognozēšanai,"Vektorautoregresīvā procesa (VAR) modeļi ir parādījuši sevi, kā efektīva metode makroekonomisko laikrindu prognozēšanai. Taču VAR trūkums ir tāds, ka modeļa parametru telpa pieaug kvadrātiski, pievienojot modelim jaunu mainīgo. Tā kā mūsdienās valstu ekonomikas paliek savstarpēji saistītas, paliek aktuālāks jautājums par to, kā modelī iekļaut nemodelējamus ekzogēnos mainīgos. Vektorautoregresīvā procesa modelis ar ekzogēniem mainīgajiem (VAR-X ) ļauj iekļaut nemodelējamus mainīgos, taču tāpat sastopas ar dimensionalitātes problēmu. Lai uzlabotu retāka periodiskuma daudzdimensiju datu prognozēšanu, šajā darbā teorētiski izpētam regularizitētos VAR un VAR-X modeļus, kas izretina parametru telpu, izmantojot dažāda veida izliektās mērķa funkcijas. Praktiskajā daļā programmā R realizējam Latvijas iekšzemes kopprodukta prognozēšanu ar regularizētiem VAR un VAR-X.",0
445,Materiālu izstrāde padziļinātai matemātikas apguvei 8. klasei atbilstoši matemātikas mācību priekšmeta programmai,"Maģistra darba “Materiālu izstrāde padziļinātai matemātikas apguvei 8. klasei atbilstoši matemātikas mācību priekšmeta programmai” pamatā ir paaugstinātas grūtības pakāpes uzdevumu krājums 8. klasei, kura pamatā ir Latvijas un citu valstu matemātikas olimpiāžu uzdevumi pamatskolai. Darbs sastāv no trim nodaļām. Pirmajā nodaļā ir aprakstīti matemātikas mācību priekšmeta mērķi un sasniedzamie rezultāti 8. klasei. Otrajā nodaļā aprakstīta matemātikas sacensību sistēma Latvijā, uzdevumu risināšanas metodes olimpiādēs un skolas kursā un skolēnu pieredze olimpiādes uzdevumu risināšanā. Darba trešā nodaļa ir metodisks materiāls padziļinātai matemātikas apguvei 8. klasei atbilstoši matemātikas mācību priekšmeta programmai.",0
446,Nanostrukturētu daudzslāņu pārklājumu spektrālā kartēšana un analīze,"Darbā izstrādāta metode nanostrukturētu daudzslāņu materiālu analīzei, kas demonstrēta nanoporaina anodēta alumīnija oksīda (AAO) un plānu metāla kārtiņu biezuma noteikšanai. Daudzslāņu struktūras izveidotas uzputinot uz 100 līdz 200 nm bieza AAO slāņa plānas (10 līdz 20 nm) zelta, sudraba un alumīnija kārtiņas. Darba galvenā izpētes metode balstās uz parauga atstarošanās spektra uzņemšanu un analīzi. Lai aprēķinātu atstarošanās spektru, tiek izmantots matemātiskais modelis, kas apraksta elektrisko lauku uz daudzslāņu struktūras robežvirsmām un elektromagnētisko viļņu izplatīšanos vidē, ņemot vērā materiālu kompleksās dielektriskās funkcijas. Izmantojot matemātisko modeli, tiek iegūti pārklājuma slāņu biezuma novērtējumi, piemeklējot parametrus, kas vislabāk atbilst eksperimentālajiem mērījumiem. Darba eksperimentālā daļa sastāv no spektrālo mērījumu automatizēšanas un pētāmā apgabala spektrālās kartes iegūšanas. Izmantojot matemātisko modeli optimizēti daudzslāņu struktūras parametri maksimālā elektriskā lauka iegūšanai metāla virmas tuvumā tālākai izmantošanai optisko signālu pastiprināšanā fluorescences mērījumos.",0
447,Magnētiskā lauka modelēšana planāra magnetrona gadījumā,"Magnetronputināšanas lielākais trūkums ir zemais mērķa materiāla izlietošanas koeficients. Lai palielinātu lietderību, ir jāpalielina plazmas zonas, to lielumu tieši ietekmē magnetrona magnētiskā lauka konfigurācija. Dažādu magnētiskā lauka konfigurāciju modelēšanā izmantota programma ELCUT. Ir atrasta magnētu konfigurācija, kas varētu palielināt magnetrona lietderības koeficientu. Darba ietvaros tika izstrādāta instrukcija magnētiskā lauka modelēšanai ar programmu ELCUT. Darbā tika pētīta magnētiskā lauka konfigurācija planārā magnetronā, mainot magnētu izvietojumu, kā arī salīdzināti reālu magnetronu magnētiskā lauka indukcijas mērījumi ar programmas ELCUT aprēķinātajām vērtībām.  Programmā ELCUT modelētie magnetronu modeļi izrādīja labu atbilstību reālajiem magnetroniem, tāpēc ELCUT var izmantot jaunu konfigurāciju magnetronu projektēšanā. Darbā ir 58 lappuses, 16 attēli, 7 tabulas un 2 pielikumi, izmantoti 20 literatūras avoti. Atslēgvārdi: ELCUT, magnetrons, magnētiskais lauks, galīgo elementu metode",0
448,Rezonatora parametru noteikšana sadalītās atgriezeniskās saites lāzeriem no DCM atvasinājumiem PVK matricā,"Darbā tika izstrādāta un pārbaudīta procedūra sadalītās atgriezeniskās saites (DFB) struktūras perioda noteikšanai. Darbā tika izmantotas DWK-1, DWK-2, DWK-1TB un DCM krāsvielas dažādās koncentrācijās PVK matricā, kas uzklātas plānās kārtiņās uz BK7 stikla ar rotējošā diska metodi. Tika nomērīti plāno kārtiņu biezumi un to laušanas koeficienti pie noteikta gaismas viļņa garums. Paraugiem no absorbcijas spektra tika noteikts laušanas koeficienta spektrs, izmantojot Krāmersa-Kroniga sakarības.  Efektīvais laušanas koeficients, kas nosaka režģa periodu, tika aprēķināts, izmantojot iepriekš noteiktos kārtiņu biezumus un laušanas koeficientus. Izmantojot Brega formulu, tika izrēķināts sadalītās atgriezeniskās saites struktūras periods gaismas viļņa garumam, kas atbilst pastiprinātas spontānās emisijas maksimumam. Tika noteikta mērījumu kļūdu ietekme uz gala rezultātu. Tika izvērtēta iespēja izveidot DFB struktūru, uzklājot aktīvās vielas kārtiņu uz pamatnes, kurā iestrādāts difrakcijas režģis.",0
449,Matricu spēļu jutīguma analīze,"Maģistra darbs veltīts stratēģisko spēļu teorijas apakšvirzienam - matricu spēlēm, īpašu uzmanību pievēršot matricu spēlēm ar izmēru 2 × n. Dzīvē ir daudz un dažādas situācijas, kad ir jāpieņem nopietns lēmums, šādas situācijas var interpretēt kā divu spēlētāju matricu spēli. Šādos gadījumos mūs interesē spēles atrisinājums, tas ir, Neša līdzsvars jauktajās stratēģijās, kad īsti nav skaidrs, kā rīkosies pretinieks. Jutīguma analīze parāda, cik daudz var mainīt spēlētāju ieguvumus, lai līdzsvars jauktajās stratēģijās saglabātos. Darba mērķis - izpētīt, kā tiek veikta jutīguma analīze matricu spēlēm. Izpētot literatūru, tiek piedāvāti vairāki paņēmieni, ar kuru palīdzību var veikt jutīguma analīzi matricu spēlēm. Kā arī tiek piedāvāts ērtāks un vienkāršāks paņēmiens, kuru var pielietot matricu spēlēm ar izmēru 2 × 2.",0
450,Meticilīna rezistentais Staphylococcus epidermidis un tā izplatība veseliem cilvēkiem,"Mūsdienās Staphylococcus epidermidis ir nozīmīgs oportūnistiskais patogēns. Tas ir viens no biežākajiem nozokomiālo infekciju izraisītājiem. Staphylococcus epidermidis celmu vidū plaši izplatīta ir rezistence pret antibakteriālajiem līdzekļiem.  Maģistra darba mērķis bija izpētīt meticilīna rezistentā Staphylococcus epidermidis izplatību veseliem cilvēkiem.  Meticilīna rezistentais Staphylococcus epidermidis netika konstatēts nevienā acs apakšējā plaksta konjunktīvā. Meticilīna rezistentais Staphylococcus epidermidis tika konstatēts 5 no 42 degunu nāšu paraugiem, kas sastāda 11.9% ± 5%. 1 no 5 meticilīna rezistentajiem Staphylococcus epidermidis paraugiem, kas sastāda 20.0% ± 17.9%, bija bioplēves veidotājs. Atslēgas vārdi: Staphylococcus epidermidis, meticilīns, rezistence, bioplēve.",0
451,"Skandija trifluorīda struktūras pētīšana, izmantojot molekulāro dinamiku","Skandija fluorīds (ScF3) ir interesants materiāls,  kuram plašā temperatūras diapazonā no 10 līdz 1100 K piemīt negatīvā termiskā izplešanās.  Šī darbā ietvaros tiek pētīta ScF3 režģa struktūra,  izmantojot klasisko un ab initio molekulārās dinamikas (MD) pieeju CP2K programmas ietvaros. Darbā tika pārbaudīti dažādi MD aprēķinu parametri un aprēķinu rezultātu stabilitāte atkarībā no izvelētā ScF3 superšūnas izmēra un MD laika soļa lieluma,  tika izpētīta vidējās režģa konstantes atkarība no temperatūras npT (izobāriska-izotermiska) ansamblī,  iegūts leņķusadalījums Sc-F-Sc atomiem, Sc atoma radiālā sadalījuma funkcija,  kā arī tika izstrādāti datu apstrādes programmatūras rīki. Rezultāti, kas iegūti ar klasiskās un ab initio  MD pieejām tika salīdzināti gan savstarpēji, gan ar eksistējošiem eksperimentālajiem un teorētiskajiem literatūras datiem.  Parādīts, ka ab initio molekulārā dinamikā spēj kvalitatīvi reproducēt negatīvās termiskās izplešanās efektu.",0
452,Prazeodīma luminiscence oksifluorīdu stiklā un nātrija lantānfluorīdu saturošā oksifluorīdu stikla keramikā,"Ar retzemju elementiem aktivēti oksifluorīda stikli un stikla keramikas ir perspektīvi luminiscenti materiāli, kas pēc ķīmiskā sastāva ir vienādi, bet kuru optiskās īpašības atšķiras, jo retzemju elementu iebūvēšanās vietas stikla un stikla keramikas struktūrā atšķiras, līdz ar to arī luminiscences procesi stiklā un stikla keramikā ir dažādi. Darba gaitā sintezēti oksifluorīda stikli ar atšķirīgām prazeodīma koncentrācijām – 0,01 mol%, 0,1 mol% un 1 mol%, katras koncentrācijas paraugu pagatavojot līdzīgās temperatūrās. Iegūtie stiklu paraugi pēc atdzesēšanas tika atkārtoti karsēti dažādās temperatūrās, lai iegūtu NaLaF4 saturošus stikla keramikas paraugus. Gan stikla, gan stikla keramikas paraugiem tika mērīti luminiscences spektri istabas (300 K) un zemā temperatūrā (10 K), tāpat tika iegūtas luminiscences kinētikas dažādām luminiscences joslām. Pētot iegūtos datus, var konstatēt, ka prazeodīma luminiscences mehānismi stiklā un stikla keramikā atšķiras, turklāt tie ir atkarīgi no prazeodīma jonu koncentrācijas materiālā.  Apkopojot iegūtos eksperimentālos rezultātus, tiek spriests par mehānismiem, kas nosaka prazeodīma luminiscences procesus stiklā un stikla keramikā, un kā šos mehānismus ietekmē prazeodīma jonu koncentrācija.",0
453,Radzenes liekuma izmaiņas akomodācijas iespaidā,"Maģistra darbs ir uzrakstīts latviešu valodā, datorsalikumā uz 44 lapām, satur 18 attēlus, 1 tabulu, 27 atsauces uz literatūras avotiem un 11 atsauces uz attēlu atsaucēm. Darba mērķis - Noskaidrot, kā akomodācijas amplitūdas robežās radzenes liekums ir saistīts ar akomodācijas apjomu. Hipotēze – Radzenes liekuma izmaiņas, acij akomodējot, nevar izskaidrot vienīgi ar lineāru priekšējās kameras dziļuma izmaiņu. Eksperimentā piedalījās seši emetropi, bez redzes patoloģijām Tika mērīts, kā akomodācijas iespaidā mainās radzenes liekums. Mērījumi tika izdarīti ar keratometru, amplitūdā no 10dioptrijām līdz 1 dioptrijai. Rezultātā: Radzenes liekuma izmaiņas starp sākuma un beigu stāvokļiem ir 0,08mm, kas atbilst 0,5 Dioptriju lielai optiskā stipruma izmaiņai.",0
454,Atomu tranzistoru vienelektronu sūkņu modelēšana silīcija ierīcēm,"Darbā ir apkopoti autora veiktās teorētiskās modelēšanas rezultāti, kas ir uzkrāti 7. Ietvarprogrammas projekta „Silicon on Atomic and Molecular scale (SiAM)” ietvaros. Pētījuma objekts ir divi dažādi kvantu sūkņi, kuri katrs veidoti no diviem uz silīcija bāzes izgatavotiem viena atoma tranzistoriem. Virs P dopētā reģiona ir novietoti divi aizvara elektrodi, kas ļauj kontrolēt piejaukumu-pastarpinātas elektronu pārneses rezonanses enerģijas.  Izmantotais modelis [1] tika pielietots elektronu pārsūknēšanas procesu modelēšanai 1. nanoierīcē. Ar modeļa palīdzību veiksmīgi tika reproducēti un detalizēti izprasti šī elektronu sūkņa neadibātiskie efekti.  Ātras elektronu tunelēšanas gadījuma izpētei 2. ierīcē autors ir attīstījis divas neatkarīgas, deterministiskas pieejas [2]. Abas šīs metodes ļauj noteikt pētāmās iekārtas elektrostatiskos parametrus, kā arī ļauj novērtēt caur iekārtu plūstošās strāvas stiprumu patvaļīgam modulācijas signālam. Izmantojot uzlabotos galīgu pāreju ātrumu modeļus, tika izpētīti kļūdu mehānismi un to rašanās cēloņi. Autoram izdevies identificēt izlaistus elektronu pārsūknēšanas ciklus pie augstām sūknēšanas frekvencēm un novērtēt ko-tunelēšanas efektus pie zemām frekvencēm. Piedāvāto metožu pamatā ir kinētisko vienādojumu risināšana un Monte Karlo simulācijas.",0
455,Acu kustības pabeigtu un nepabeigtu objektu kontūru izsekošanā,"Maģistra darbs ir uzrakstīts latviešu valodā uz 39 lapaspusēm. Tas satur 26 attēlus, 9 tabulas, 1 pielikums, 20 atsauces uz literatūras avotiem.   Darba mērķis: Novērtēt acu kustības, izsekojot pabeigtu un nepabeigtu figūru kontūras.  Metode: Acu kustības tika noteiktas, izmantojot acu kustību iekārtu IViewX RED500. Tika apskatīti fiksāciju un sakāžu raksturlielumi un acu kustību precizitāte.   Subjekti: Pētījumā piedalījās 6 dalībnieki.  Rezultāti: Izsekojot pabeigtu, nepabeigtu un izzūdošu figūru kontūras, nenovēroja būtiskas atšķirības sakāžu skaitā, vidējā amplitūdā un ātrumā, bet latence bija būtiski īsāka izzūdošas figūras aplūkošanas laikā. Pabeigtu un izzūdošu figūru kontūras izsekošana ir precīzāka nekā nepabeigtas, tomēr visos gadījumos ir tendence veidot mazākas figūras.",0
456,Mobilo vizuālo ierīču izmantošana redzes uztveres pētījumos,"Bakalaura darbā ir pētīta VirtualRealiy iekārta un tās pielietošanas iespējas redzes uztveres uzdevumos. Tika izveidots režģu virziena uztveres adaptācijas uzdevums ahromātiskajiem un krāsainajiem stimuliem, kuru var veikt ar VirtualReality iekārtas un viedtālruņa palīdzību. Adaptācijas uzdevums tika veikts pie dažādiem adaptācijas laikiem un mainīga vienas acs stimula kontrasta. Tāpat tika noteikti un salīdzināti viedtālruņu starojuma spektri, lai novērtētu dažādu displeju pielietojums šādu redzes uztveres uzdevumu izpildei. Literatūras pārskatā ir apkopoti avoti no 1981. līdz 2015. gadam. Bakalaura darbs ir uzrakstīts latviešu valodā, tā apjoms ir 27 lpp. Darbs satur 14 attēlus, 3 tabulas un tajā izmantoti 26 literatūras avoti.",0
457,Miopiskas korekcijas lietošanas režīma ietekme uz redzes funkcijām,"Maģistra darbs ir uzrakstīts latviešu valodā uz 35 lapaspusēm, satur 21 attēlu, 1 tabulu un 23 literatūras avotus.  Darba mērķis: novērtēt, kā miopiskas korekcijas lietošana ietekmē redzes funkcijas jauniem cilvēkiem. Dalībnieki: Pētījumā piedalījās 32 jaunieši. Metode: dalībniekiem novērtēts redzes asums, akomodācijas darbība, verģences darbība. Rezultāti: Nekoriģētais redzes asums pētījuma dalībniekiem ar miopiju bija būtiski labāks (p",0
458,Stimula parametru ietekme uz krāsu sakārtošanas uzdevuma izpildi,"Bakalaura darbs ir uzrakstīts latviešu valodā uz 41 lapas. Tajā ir 33 attēli, 2 tabulas, 24 literatūras avoti un 4 pielikumi. Mērķis: Novērtēt datorizēta krāsu sakārtošanas testa parametru ietekmi uz krāsu izšķirtspēju un tā pielietojamību krāsu izšķirtspējas novērtēšanā gan normālas, gan izmainītas krāsu redzes gadījumā. Rezultāti: Mainot krāsu stimulu izmērus (1,9° un 1,1°), savstarpējo attālumu (0,5° un 1,5°) un veicot testu stimuliem ar un bez kontūras, būtiskas atšķirības testa izpildē netika novērotas. Mainot stimula piesātinājuma pakāpi no ΔE = 1,25 uz ΔE = 0,75, bija vērojama būtiska krāsu izšķirtspējas (C - indeksa) samazināšanās. Ar datorizētā testa palīdzību ir iespējams veikt krāsu izšķirtspējas raksturošanu izmainītas krāsu redzes gadījumā. Atslēgas vārdi: krāsu izšķirtspēja, krāsu redzes tests, krāsu sakārtošana.",0
459,Atšķirīgas krāsas perifērā fona ietekme uz meklēšanas uzdevuma izpildi,"Bakalaura darbs rakstīts latviešu valodā uz 32 lapām, satur 27 attēlus un 51 atsauci uz literatūras avotiem. Darba mērķis: noskaidrot perifērās fona krāsas ietekmi uz meklēšanas uzdevuma laiku un precizitāti. Metode: uzdevums tiek veikts specializētā meklēšanas uzdevuma programmā uz datora ekrāna. Tests sastāv no melniem Landolta kvadrātiem, sakārtotiem secīgi, ar atvērumiem vienā no četriem virzieniem. Meklēšanas uzdevums ir ar mainīgu fona krāsu. Secinājumi: perifērā fona krāsa ietekmē uzdevuma izpildes koriģēto laiku. Visātrāk un visprecīzāk uzdevums tiek izpildīts uz zilas krāsas fona, bet vislēnāk un neprecīzāk – uz zaļas krāsas fona. Atslēgas vārdi: meklēšanas uzdevums, vizuālais stress, perifērā krāsa, uzmanība.",0
460,Datorizēta FM-100 testa izmantošana hromatiskās jutības sliekšņa noteikšanai,"Bakalaura darbs ir uzrakstīts latviešu valodā uz 33 lapaspusēm. Tas satur 17 attēlus, 2 tabulas, 29 atsauces uz literatūras avotiem. Mērķis: aprobēt jaunu nodaļa izveidotu (R.Trukša) FM-100 datorizētu testu cilvēkiem ar krāsu redzes defektiem (KRD) un bez KRD un salīdzināt rezultātus ar HRR testu, D-15 testa divām versijām (Farnsworth un Lanthony) un HMC Oculus anomaloskopu.  Pētījumā piedalījās 15 cilvēki, no kuriem 3 bija ar KRD. Datorizēta FM-100 testa datu analīzei izmantoja Vingrys & King-Smith metodi. Izmantojot iegūtos datus tika noteiktas normas vērtības, balstoties uz cilvēku bez KRD rezultātiem.",0
461,Redzes uzmanība simulētā autovadīšanas vidē,"Maģistra darbs ir uzrakstīts latviešu valodā uz 38 lapām, satur 19 attēlus, 2 tabulas un atsauces uz 32 informācijas avotiem. Darba mērķis ir pārbaudīt, vai datorā simulēti apstākļi var tikt izmantoti redzes uzmanības pētīšanai reālos autovadīšanas apstākļos. Tika izveidota autovadīšanas simulācija, kurā tika demonstrēti dažādi atraktori un optiskās plūsmas izmaiņas. Tika secināts, ka dabīgi radītās optiskās plūsmas apstākļi ir līdzvērtīgi mākslīgās optiskās plūsmas radītajai videi un datorizēts modelis ir piemērota metode autovadītāju redzes uzmanības pētīšanai. Kopumā novērtējot atraktoru pamanīšanas varbūtību, sekmības procents autovadītājiem ar braukšanas stāžu virs 15 gadiem salīdzinājumā ar mazāk pieredzējušiem autovadītājiem vai dalībniekiem bez autovadītāja tiesībām  ir statistiski lielāks.",0
462,Inficēšanās risks ar Staphylococcus aureus kontaktlēcu lietotājiem,"Darbs ir uzrakstīts latviešu valodā uz 32 lapaspusēm. Tas satur 20 attēlus, 8 pielikumus, 36 atsauces uz literatūras avotiem. Darba mērķis: Izpētīt saistību starp Staphylococcus aureus atrašanos uz kontaktlēcām un deguna gļotādā un kontaktlēcu kopšanu. Metode: Dalībnieku anketēšana. Uzsējumi no kontaktlēcām un kontaktlēcu konteinera asins barotnē un no pirkstiem un deguna gļotādas olu–sāls (Baird-Parker) barotnē. S.aureus tika noteikts ar Grama krāsošanas metodi un koloniju pārsēšanu. Antibakteriālās jutības noteikšana tika veikta ar disku difūzijas metodi. Rezultāti: S.aureus bija 12 kontaktlēcu, 0 konteineros, 13 pirkstu un 16 deguna paraugos. S.aureus bija jutīgi pret cefoksitīnu. Secinājumi: Ja degunā ir konstatēta S.aureus nēsāšana, tad ir lielāka iespējamība, ka tas būs arī uz lēcām. S. aureus meticilīna jutība ir pozitīvs rādītājs.",0
463,Fiziskas slodzes ietekme uz reakcijas laiku sportistiem,"Bakalaura darbs ir uzrakstīts uz 30 lapām. Darbs satur 11 attēlus, 29 literatūras avotus. Mērķis: noteikt fiziskas slodzes ietekmi uz reakcijas laiku un uzmanības procesiem. Metode: skriešanas radītā fiziskā slodze tika kontrolēta izmantojot pulsa-oksimetru. Pētījuma dalībnieku reakcijas laiks tika noteikts, izmantojot datorizētu Reakcijas laika testu, uzmanības procesi tika analizēti, izmantojot Meklēšanas uzdevumu.  Rezultāti: sportistiem reakcijas laiks fiziskas slodzes laikā pasliktinās, bet spēja koncentrēt uzmanību uzlabojas. Sportistu spēja koncentrēt uzmanību fiziskas slodzes laikā ir labāka, un reakcijas laiks miera apstākļos ir ātrāks nekā nesportistiem.  Atslēgas vārdi: fiziska slodze, uzmanības procesi, reakcijas laiks, sportisti, nesportisti.",0
464,Redzes asums un kontrastredze dažādās keratokonusa stadijās,"Maģistra darbs ir uzrakstīts latviešu valodā uz 44 lapaspusēm, satur 16 attēlus, 1 tabulas, 2 pielikumus un atsauces uz 34 literatūras avotiem.  Atslēgas vārdi: keratokonuss, virsotne centrā, virsotne perifērijā, kontrastjutība  Mērķis: Novērtēt keratokonusa virsotnes lokalizācijas korelāciju ar redzes asumu un kontrastredzi. Metode: Tika noteikts redzes asums un kontrastjutība telpiskajās frekvencēs: 1, 3, 5, 7, 9, 11, 13 un 15 cikli/grādu ar FrACT testu.  Rezultāti: Statistiski nozīmīga atšķirība ir pacientiem ar keratokonusa virsotni centrā, salīdzinot ar normālu kontrastjutību ar (p=0,007) un bez korekcijas (p=0,0009), kā arī pacientiem ar keratokonusa virsotni centrā un perifērijā bez korekcijas (0,01).",0
465,Vienlaicīga stereodisparitātes un hromostereopses klātbūtne  vizuālajos stimulos,"Maģistra darbs ir uzrakstīts latviešu valodā uz 40 lapaspusēm. Tas satur 27 attēlus, 2 tabulas, 2 pielikumus un 39 atsauces uz literatūras avotiem. Darba mērķis ir izveidot un aprobēt metodiku, kas kvantitatīvi novērtē krāsu stereopses radīto dziļuma sajūtu polihromatiskos attēlos, izmantojot krāsu stereodisparitātes novērtēšanas testu - viedtālruņa aplikāciju virtuālās realitātes brillēs. Zilam kvadrātam uz sarkana fona ar maksimālo krāsu kontrastu tika noteikta krāsu stereopses ierosinātās stereodisparitātes vērtība 322±80"", zilam uz dzeltena 255±62"", bet zaļam uz sarkana 203±99"", mainot pretēji kvadrāta un fona krāsas, tika iegūtas stereodisparitātes vērtības -330±90""; -226±80""; -243±87"". Tika novērots, ka krāsu stereopse ir atkarīga no novērotāju starpzīlīšu attāluma, vecuma, hetereoforijas tuvumā un izmantotās korekcijas veida.",0
466,Alumīnija nitrīda nanopulvera spektrālais raksturojums,"Darbā tika pētītas alumīnija nitrīta (AlN) nanopulvera spektrālās īpašības, tika izpētīta 420nm luminiscences josla un tās luminiscences mehānisms. Nanopulveris tika sintezēts Rīgas Tehniskās universitātes Neorganiskās ķīmijas institūtā, pulvera spektrālā analīze tika veikta Latvijas Universitātes Cietvielu fizikas institūtā Platzonu materiālu laboratorijā. Tika pētīta plaša luminiscences josla 420nm rajonā un šīs joslas ierosmes spektri, tika secināts, 420nm luminiscences joslas galvenie ierosinošās gaismas viļņa garumi ir 265nm un 315nm. Tika mērīta 420nm joslas luminiscences temperatūras atkarība, lai izprastu defektu izvietojumu aizliegtajā zonā un precīzi aprakstītu luminiscences mehānismu, kas izraisa konkrēto luminiscences joslu.  Tika apskatīta un izpētīta 420nm luminiscences joslas jutība uz gaisa sastāvā esošajām gāzēm. Tika noskaidrots, ka AlN nanopulvera 420nm luminiscences josla ir jutīga konkrēti uz gaisa sastāvā esošo skābekli. Tika veikta skābekļa jutības dozimetrija dažādās skābekļa gāzu koncentrācijās - 2%, 5%, 10%, 21%, 50% un 100%. Tika pārbaudīta rezultāta atkārtojamība, kas ir nozīmīga īpašība perspektīvai materiāla pielietojamībai optiskajos gāzu sensoros. Tika konstatēts, ka AlN nanopulvera 420nm luminiscences josla ir jutīga pret dažādām skābekļa koncentrācijām vidē un rezultātu atkārtojamība ir laba. Darbs satur 36 lappuses, 23 attēlus, 4 pielikumus, izmantoti 14 literatūras avoti.",0
467,Divu elektronu izkliede un sadalīšana ballistiskā transporta nanostruktūrās,"Nesenā pētījumā [Nature Nanotechnology 10, 46-49 (2015)] tika apskatīta elektronu pāru sadalīšana ballistiskā transporta nanostruktūrā, un tika novērotas novirzes no neatkarīgu elektronu statistikas. Šajā darbā tiek pētīti analītiski atrisināms elektronu izkliedes modelis, kas ļauj novērtēt elektronu savstarpējās mijiedarbības ietekmi uz elektronu izkliedes statistiku.",0
468,Infrasarkanā spektroskopija un attēlošana ādas mitruma novērtējumam,"Darba mērķis ir izpētīt ūdens un eļļas optiskās īpašības tuvajā infrasarkanajā diapazonā, lai pārbaudītu šī spektra diapazona potenciālo pielietojumu ādas mitruma noteikšanai ar optiskām metodēm. Darbā pētītas iespējas novērtēt un attēlot ūdens un eļļas tilpuma daļu ādā, izmantojot tuvo infrasarkano spektra diapazonu. Tika izstrādāti dažādi eksperimentālie stendi gan atstarotā starojuma spektroskopijas, gan attēlošanas mērījumiem tuvajā infrasarkanajā diapazonā. Darba ietvaros tika veikti dažāda veida ūdens un eļļas paraugu mērījumi diapazonā no 900 līdz 2500 nm, ar mērķi ieviest vielas absorbcijas spēju raksturojošu parametru, ar kura palīdzību būtu iespējams novērtēt un aprakstīt nelielas vielas tilpuma daļas izmaiņas, kādas būtu sagaidāmas ādā. Darbā tiek apskatītas arī iespējas veikt ūdens un eļļas attēlošanu un kartēšanu, izmantojot tuvā infrasarkanā diapazona kameru un optisko joslu filtrus.  Darba gaitā tika ieviests ūdens un eļļas absorbcijas spēju raksturojošs parametrs, kurš spēj izšķirt nelielas vielas tilpuma daļas izmaiņas, kādas būtu sagaidāmas arī ādā.",0
469,Apmiglojuma adaptācija laikā,"Bakalaura darbs ir uzrakstīts latviešu valodā uz 30 lapaspusēm. Tas satur 15 attēlus, 11 tabulas, 21 literatūras atsauci. Mērķis: Noskaidrot, kā redzes asums mainās apmiglojuma adaptācijas laikā emetropas un miopas refrakcijas dalībniekiem. Pētījumā piedalījās 6 emetropas un 6 miopas refrakcijas dalībnieki. Pētījums sastāvēja no četrām sesijām. Tika izmantoti divi dažādi apmiglojuma līmeņi monokulāros un binokulāros apstākļos. Miopas refrakcijas dalībniekiem adaptācija laikā notika visās pētījuma sesijās. Emetropas refrakcijas dalībnieki nespēja adaptēties monokulāram optiskajam apmiglojumam laikā, apmiglojuma līmeņa palielināšana sekmēja monokulāru adaptācijas dinamiku. Starp refrakcijas grupām bija atšķirības monokulāros apmiglojuma apstākļos.",0
470,Ar plazmas elektrolītiskās oksidēšanas metodi iegūto modificēto alumīnija oksīdu pārklājumu luminiscences īpašību izpēte,"Ar plazmas elektrolītisko oksidēšanu (PEO) iegūtie pārklājumi uz metālu virsmām ir cieti, biezi keramiskie pārklājumi, kuriem ir liels pielietojumu klāsts un daudz priekšrocības salīdzinot ar citiem pārklājumu veidiem. Pārklājumu ar jaunām īpašībām ražošanai ir nepieciešams veids pārklājuma leģēšanai. Darbā tiks apskatīta metode alumīnija oksīda pārklājumu leģēšanai ar Eu joniem izmantojot poru iepildīšanas metodi. Izveidojot ar Eu joniem leģētu alumīnija oksīda pārklājumu uz tehniskā alumīnija sakausējuma virsmas un izpētot iegūtā pārklājuma luminiscences īpašības bija novērota Eu jona stāvokļa maiņa no Eu3+ uz Eu2+ ar fotoluminiscences intensitātes pieaugumu līdz 10 reizēm. Izmantotas luminiscences dzišanas kinētikas, SEM, XRD un FTIR metodes iegūtā paklājuma struktūras, morfoloģijas un sastāva pētījumiem.",0
471,Metālu oksīdu un sulfīdu nanovadu heterostruktūras,"Maģistra darbā apskatītas metodes kā sintezēt metāla oksīdu un metāla sulfīdu nanovadus, kā arī heterostrukturētus kodola-apvalka nanovadus, un izpētīta nanovadu iekšējā struktūra atkarībā no apvalka audzēšanas metodes.",0
472,Darbu plānošanas optimizācijas problēmu risināšana ar binārās  programmēšanas metodēm,"Darbā aprakstītas trīs dažādas flow shop problēmas ar uzdevumu minimizēt kopējo darbu izpildes laiku: permutation flow shop problēma, blocking flow shop problēma un no-wait flow shop problēma. Katrai no problēmām ir atrasts atbilstošais lineārās programmēšanas uzdevums ar veseliem un bināriem mainīgajiem. Problēmu risināšanai ir aprobētas divas klasiskās metodes, ko izmando diskrētās programmēšanas uzdevumiem: Gomorī apgriešanas metode un sazarošanās un robežu algoritms. Skaitliskie aprēķini tika veikti, izmantojot datorprogrammu LPSolve IDE.",0
473,Matemātiskās spēles ekstensīvajā formā,"Bakalaura darbā tiek apskatītas spēles ekstensīvajā formā. Darba mērķis ir aprakstīt tieši šīm spēlēm raksturīgos jēdzienus un arī dot vairāku pazīstamu spēļu piemērus šo jēdzienu ilustrēšanai. Darbs ir metodiska rakstura, tāpēc tā pielikumā ir iekļauti vairāki uzdevumi un to atrisinājumi, kas domāti teorijas labākai saprašanai.",0
474,Slāpekļa vakances centru relaksācijas laika noteikšana mākslīgā dimanta kristālā,"Zināms, ka spinu gareniskās relaksācijas laiks T_1 izteikti korelē ar NV centru koncenrtāciju mērījumu vietā, tomēr nav skaidra precīza atkarība. Tika veikti divi neatkarīgie eksperimenti (Latvijā, LU FMF Lāzeru centrā un ASV, Berklijā), kuru rezultātā iegūtie dati ir pretrunā. Darba mērķis ir noteikt slāpekļa-vakances jeb NV centru T_1 atkarību no to lokālas koncentrācijas mākslīgā dimanta kristālā. Tika izveidota jaunā iekārta lāzeru inducētās fluorescences (LIF) iegūšanai un detektēšanai, kurā pirmo reizi Lāzeru Centra praksē tika izmantots augstās izšķirtspējas eļļas imersijas fluorescences objektīvs. Izmantojot optiski detektētās magnētiskās rezonanses (ODMR) spektrus un programmatūru T_1 laika noteikšanas sekvences vadīšanai, tika veikta otrā mērījumu sērija dotajā paraugā ar mērķi noteikt T_1 vērtības pie dažādām NV centru koncentrācijām.",0
475,Mājokļu cenu indeksu aprēķina metožu salīdzinājums Latvijas nekustamā īpašuma tirgus datiem,"Darbs veltīts nekustāmo īpašumu cenu indeksu aprēķinam. Darbā tika apskatītas trīs populārākās šādu indeksu aprēķina metodes: stratifikācija, hedoniskā regresija un atkārtoto darījumu metode. Lietojot Valsts zemes dienesta Latvijas nekustamā īpašuma tirgus datus laika periodā no 2011. gada 1. janvāra līdz 2015. gada 30. jūnijam, ar visām trim metodēm veikti indeksu aprēķini gan dažādiem tirgus segmentiem, gan Latvijai kopumā. Veikts metožu salīdzinājums, lai atrastu metodes, kas būtu piemērotākās praktiskajai lietošanai turpmākā Valsts zemes dienesta darbā. Darba izstrādes gaitā izveidotas sintakses statistiskajā paketē R, kas realizē apskatītās metodes.",0
476,Neraksturīgu vērtību noteikšana datu kopā ar vienvirziena vairākslāņu neirona tīklu,"Lai gan neraksturīgu vērtību noteikšana datu kopā ir zināma problēma kopš 19.gadsimta, lielākai daļai izstrādāto metožu ir specifisks pielietojums kādā jomā. Lai atrastu neraksturīgus novērojumus daudzdimensionālā datu kopā, bakalaura darbā tiek aprakstīta uz neironu tīkliem balstīta pieeja, kas darbojas, izmantojot atgriezenisko izplatīšanās algoritmu. Bieži vien neraksturīgu vērtību esamība datos var novest pie izšķirošām sekām, tomēr no tā var izvairīties, veicot datu analīzi, kuras rezultātā tiek noteikta potenciāli kritiska informācija, ko ietver datu kopā esošās neraksturīgās vērtības. Rezultāti, kas iegūti, izstrādājot četrus modeļus uz trīs dažādām datu kopām, norāda, ka metodei, kurā izmanto tikai sagaidāmās vērtības, ir augstāka veiktspēja par metodi, kurā iepriekš definē neraksturīgas vērtības.",0
477,Kombinēto novērtējumu analīze,"Bakalaura darba tēma ir “Kombinēto novērtējuma analīze” un tas ir veltīts dažāda veida kombinētajiem novērtējumiem. Darba mērķis ir analizēt kombinētos novērtējumus. Tika apskatīti 2 veida novērtējumi – kombinētais novērtējums, kurā tiek kombinēts vienkāršs gadījuma un attiecības tipa novērtējums un kompozīt novērtējums domēniem. Darbā ir teorētiskā informācija un praktiskais pielietojums kombinētajiem novērtējumiem, kas veidots ar datorprogrammu R.  Atslēgas vārdi: izlases apsekojums, kombinētais novērtējums, kompozīt novērtējums, domēns.  Darbs satur 25 lapas, 8 tabulas, 9 literatūras avoti un 2 pielikumi.",0
478,"Krāpniecisku kredītņēmēju noteikšana, izmantojot gadījuma meža un gradienta pastiprināšanas algoritmu","Mašīnmācīšanās nozare attīstās ļoti strauji un mūsdienās tā tiek plaši pielietota dažādās nozarēs, ne tikai zinātnē. Viena no šādām nozarēm ir nebanku kreditēšanas sektors. Darbā aplūkoti trīs mašīnmācīšanās algoritmi, kas balstīti uz klasifikācijas kokiem - lēmumu koks, gadījuma mežs un gradienta pastiprināšanas metode. Darba mērķis ir teorētiski iepazīt un praktiski noskaidrot piemērotāko no modeļiem, lai spētu izvērtēt un prognozēt krāpnieciskus kredītu pieteikumus. Darba izpildei tiek izmantota programma R un tajā iebūvētās funkcijas.",0
479,Balansētas izlases un kalibrācija,"Pētījuma mērķis ir apskatīt teoriju par balansētām izlasēm, kā arī teoriju par kuba metodi ar kuras palīdzību var iegūt balansētu izlasi, un salīdzināt, kura no metodēm dod precīzākus rezultātus - balansētas izlases vai kalibrētas izlases. Bakalaura darbs ir strukturēts četrās daļās: divās nodaļās, kurās ir apskatīts teorētiskais materiāls, praktiskā daļa, un secinājumi. Secinājumi balstās uz iegūtajiem rezultātiem, izmantojot datorprogrammu R un Microsoft Excel, kā arī uz balansētu izlašu teorijas izpētes.  Diplomdarba apjoms ir 44 lappuses. Darbā ir 33 tabulas un 2 attēli. Izmantotās literatūras sarakstā ir 8 literatūras avoti. Atslēgas vārdi: balansēta izlase, kuba metode, kalibrācija, Horvica-Tomsona novērtējums.",0
480,Mediānu vienādības pārbaude divām vai vairākām grupām,"Bakalaura darbā tiek aplūkotas vairākas metodes mediānu vienādības pārbaudei. Mediānu atšķirībā no vidējās vērtības neietekmē izlēcēji un sadalījuma asimetriskums, tāpēc tā ir robusts centralitātes mērs. Pētījuma mērķis ir salīdzināt parametriskās un neparametriskās metodes, kuras tiek pielietotas mediānu vienādības pārbaudei, salīdzināt metožu efektivitāti un robustumu. Darbā tiek ģenerēti dati no dažādiem sadalījumiem un ar atšķirīgiem piesārņojuma līmeņiem, balstoties uz tiem, tiek veikta jaudas un pirmā veida kļūdas analīze divu vai vairāku izlašu testiem. Kā no nosacījumiem brīva metode hipotēzes pārbaudei tiek apskatīta kvantiļu regresija, kas līdz šim literatūrā nav aplūkota šādas problēmas šķērsgriezumā. Rezultāti parāda, ka metode jāizvēlas atkarībā no pētāmās izlases un pieņēmumu izpildīšanās tajā.",0
481,Sodītā empīriskā ticamības funkcija un tās pielietojums vispārinātajam lineārajam modelim,"Maģistra darbā aplūkota vispārināto lineāro regresijas modeļu parametru novērtēšana ar soda funkciju un empīriskās ticamības metodēm. Ieviests soda funkcijas jēdziens un aplūkotas vairākas biežāk izmantotās soda funkcijas un to īpašības. Parādīta sodītās mazāko kvadrātu metodes novērtējumu labo īpašību, attiecībā pret nozīmīgo modeļa mainīgo atlasi, izpildīšanās simulētiem datiem. Definēts sodītās ticamības funkcijas jēdziens un aplūkots tās pielietojums vispārināto lineāro modeļu parametru novērtēšanā. Doti nepieciešamie algoritmi metodes praktiskai realizācijai. Sodītā empīriskā ticamības funkcija pielietota daudzdimensiju lineārās un loģistiskās regresijas datiem un secināts, ka metode labi darbojas parametru novērtēšanā, bet lai metode labi darbotos arī kā modeļa būtisko mainīgo atlasītājs, dotie algoritmi vēl jāpilnveido.",0
482,Piesātinājuma spektroskopijas signālu modelēšana 87Rb D2 pārejai AC-Štarka efekta ietekmē,"Darba pamatā ir piesātinājuma spektroskopijas eksperimenta $^{85}Rb$/$^{87}Rb$ planajā šūnā absorbcijas signālu aproksimācija. No $^{87}$Rb D2 $F_g$=2 aproksimācijas datiem tiek veikti SSS pārēju frekvences pārbaudes (D. Steck ""Rubidium 87 D Line Data""). Tiek modelētas magnetiskā dipola $\mathcal{A}$ un elektriskā kvadrupola $\mathcal{B}$ konstantes un ar to inkorporāciju $\Delta E_{HFS}$ ir salīdzināti ierosinātas SSS termi, veikta analīze par $\mathcal{A}$, $\mathcal{B}$ atkarību no lauka jaudas. Veiktā arī $F_g=2 \rightarrow F_e$ \textit{VSOPS} relatīvo stiprumu pārbaude. Eksperiments veikts ar Kvantu Frekvenču Ķemmi, kura deva iespēju iegūt pārēju absolūtas frekvences vērtības kombinācijā ar $^{85}Rb$/$^{87}Rb$ atomstandartu (ultraprecīzā spektroskopija). Apskatīta Blohinceva modeļa un Kramersa-Hennebergera robežgadījuma teorija. Modelēts $^{87}$Rb Autlera-Taunsa nobīdes  klasiski (ACŠE) un apskatītas centrālo frekvenču nobīdes atkarībā no lāzerjaudas (izmantota vairāku grupu superpozīcija), kas attiecīgi korelē $\mathcal{A}$, $\mathcal{B}$ konstanšu vērtības. Izveidots kods 2-līmeņu aproksimācijai, topoša raksta mērķis izveidot visparinātu superpozīcijas sistēmu ar efektīvo Hamiltoniānu (dotajā momentā šāds efektīvais modelis nepastāv arī zināmā literatūrā). Topošam B-eksperimentam ir modelēta magnētisku apakšlīmeņu sistēma (ar relatīvo stiprumu pārējām) un Breit-Rabi diagramatika. Nākamais mērķis ir konstanšu modelēšana un analīze ir $F_g$ sašķelšanai, kā arī apskatīt gadījumu, kad neatkarīgi pastāv \textit{DC} Štarka efekts.",0
483,Kombinatoriskās ģeometrijas problēmas,"Maģistra darbā ir aplūkotas vairākas kombinatoriskās ģeometrijas problēmas: taisnstūrveida konteineru stabilā pakošana ar   heksamino, kvadrātu blīvākā pakošana ar N-tetramino, acteku dimanta nesaliekamība no N-tetramino. Ir iegūtas dažas jaunas virknes, kādu (vismaz pagaidām) nav virkņu enciklopēdijā ”The On-Line Encyclopedia of Integer Sequences” [https://oeis.org/]",0
484,Makroskopisku magnētu ķēdes liekuma elastība,"Darbā pētītas makroskopiskas, magnētiskas lodītes un to veidotās ķēdes. Veikta lodīšu magnētisko īpašību izpēte un to ķēžu deformāciju un spēku, kas darbojas uz ķēdes galiem, atbilstības novērtējums tieva, elastīga stienīša modelim. Veikta arī padziļināta lodīšu ķēdes berzes spēku izpēte. Pētījumu veikšanai izveidotas jaunas eksperimentālās iekārtas. Izstrādāta arī programmatūra, kas ļāva dažus eksperimentus automatizēt un kura jau tiek izmantota citu zinātnisko darbu izstrādē. Darbā atklāts, ka ar izmantoto metodi magnētiskos momentus var noteikt ar pieņemamu precizitāti un ka magnētisku lodīšu ķēdes deformācijas var labi aprakstīt ar tievā stieņa modeļa skaitliskajiem risinājumiem, it īpaši garākām ķēdēm. Spēki ķēdes galā labi atbilst modelim, ja tās liekuma elastības konstanti nosaka pēc izstrādātās pusgredzena metodes. Berzes spēku ietekme konstruētajās iekārtās bija ievērojama.",0
485,Modelēšanas kompetence matemātikā pamatskolā un tās vērtēšana,"Modelēšanas kompetence matemātikā un tās vērtēšana. Logina, M., zinātniskā vadītāja vad. pētniece, Dr. math. France, I. Maģistra darbs, 47 lappuses, 16 attēli, 8 tabulas, 17 literatūras avoti, 6 pielikumi. Latviešu valodā. Pētījuma mērķis ir izveidot mācību stundu piemērus modelēšanas kompetences apgūšanai pamatskolā un izpētīt to efektivitāti. Izstrādātie piemēri aprobēti Jūrmalas Alternatīvās skolas 6. klasē. Darbā iegūti secinājumi par to, kas ir būtiskākie priekšnoteikumi, lai skolēni sekmīgi apgūtu matemātiskās modelēšanas kompetenci, kā to iespējams mācību procesa laikā vērtēt, lai uzlabotu mācīšanos.",0
486,Ticamības intervāli nošķeltajai vidējai vērtībai,Šinī darbā tiek apskatīts nošķeltās vidējās vērtības ticamības intervāla aprēķins pēc divām metodēm - izmantojot asimptotisko normalitāti vai izmantojot empīriskās ticamības attiecību. Darba teorētiskajā daļā tiek aprakstītas abas šīs metodes un to priekšnosacījumi. Praktiskajā daļā veicot simulācijas tiek pārbaudīta pārklājuma precizitāte katrai no metodēm pie izlasēm no dažādām sadalījuma funkcijām. Darbam pievienots programmēšanas valodā R izveidotais kods.,0
487,Acs zīlītes atbildes reakcijas izmaiņa dienas garumā uz impulsa stimulu,"Bakalaura darbs ir uzrakstīts latviešu valodā uz 30 lappusēm un satur 5 attēlus, 7 grafikus, 1 vienādojumu, 1 pielikumu un 17 atsauces uz literatūras avotiem. Darba mērķis: Salīdzināt impulsa stimulu izraisītās acs zīlītes atbildes reakcijas izmaiņas dienas garumā.  Metodika: Pētījumā piedalījās 8 dalībnieki vecumā no 15 līdz 23 gadiem. Eksperiments risinājās darba dienas garumā no 9 rītā līdz 16 pēcpusdienā. Dalībniekiem tika mērīta un analizēta acs zīlītes atbildes reakcijas izmaiņas ik stundu izmantojot sarkanas un zilas gaismas impulsa stimulus.  Rezultāti: Iegūtie dati uzrādīja statistiski nozīmīgus zīlītes atbildes reakcijas izmaiņas atsevišķos laika momentos izmantojot zilas gaismas stimulu.",0
488,Nestriktu asociāciju likumu teorijas pamatjautājumi un tās lietojumu analīze,"Maģistra darbs ir veltīts nestrikto asociāciju likumu analīzes teorijas pamatjautājumu izpētei. Šo pētījumu mēs attīstījām, pamatojoties uz klasisko asociāciju likumu analīzes jēdzieniem. Asociāciju likumu analīze tiek pielietota likumsakarību meklēšanai datos, kas balstās uz pazīmju vienlaicīgas parādīšanas ierakstos. Nestriktu asociāciju likumu analīzes teorija tiek attīstīta, lai pēc iespējas precīzāk noteiktu likumsakarības datos un atklāt tādas, kuras nav iespējams identificēt ar klasiskajām metodēm. Darba galvenais mērķis ir matemātiski korekti ieviest nestriktu asociāciju likumu teorijas pamatjēdzienus, pierādīt svarīgākus rezultātus un vispārināt Apriori algoritmu. Kā arī veikt datu par sirds slimībām analīzi.",0
489,Galīga izmēra mērogošana Bozes-Einšteina kondensācijas fāzu pārejā,"Bozes-Einšteina kondensācijas fāzu pāreja sistēmā ar galīgu daļiņu skaitu nenorisinās pie konkrētas temperatūras, bet gan galīgā temperatūras intervālā. Pētot sistēmas uzvedību šajā intervālā, ir iespējams iegūt vērtīgu informāciju par sistēmu, piemēram, tās kritiskos kāpinātājus. Darbā tiek izstrādāta teorētiska metode, ar kuru, izmantojot galīga izmēra mērogošanu, ir iespējams noteikt korelācijas garuma kritisko kāpinātāju ideālai bozonu gāzei ar patvaļīgu slazdu. Tiek noteikts šis kritiskais kāpinātājs sistēmai 3D bezgalīga potenciāla bedrē.",0
490,Eiropija jonu luminiscence oksifluorīdu stiklā un stikla keramikā,"Darbā tiek sintezēti stikla paraugi ar dažādām eiropija koncentrācijām. Paraugi tiek termiski apstrādāti dažādos režīmos, mainot karsēšanas laiku un temperatūru, un no tiem tiek iegūtas stikla keramikas. Tālāk, iegūtajiem stikla un stikla keramiku paraugiem, mainot parauga temperatūru un ierosmes viļņa garumu, tiek izmērīti luminiscences un luminiscences ierosmes spektri. Iegūtie stikla un stikla keramiku spektri tiek salīdzināti. Darba literatūras apskatā tiek aprakstīta fotoluminiscence, tās procesi retzemju jonos, eiropija luminiscence un dažādu matricu ietekme uz to. Balstoties uz iegūtajiem datiem, tiek izdarīti secinājumi par luminiscences procesiem stikla un stikla keramiku paraugos. Darbs uzrakstīts latviešu valodā, tā apjoms ir 55 lpp., darbs satur 35 attēlus, trīs tabulas un izmantoti 36 literatūras avoti.",0
491,Zvaigznes HD179821 evolūcijas stadijas precizēšana izmantojot augstas izšķirtspējas spektroskopijas metodes,"Šajā darbā tiek veikta zvaigznes HD179821 augstas izšķirtspējas spektra analīze, kurš iegūts Terskolas observatorijā viļņu garuma diapazonā no 3100 līdz 6400Å. Darbā tika veikta spektra redukcija, līniju identificēšana, noteikta radiālā ātruma vērtība Vr=123,7±1,6 (km/s), izmērīti līniju ekvivalentie platumi un, izmantojot atmosfēru modeļu metodi, tika precizēti atmosfēras parametri – Teff = 6750±250 K, log(g) = 0-0,5±0,5 (cgs), ξ=6,5±1 km/s, iegūta dzelzs koncentrācija [Fe] = -0,17±0,11 dex un itrija [Y] = 0,35±0,29 dex koncentrācija attiecībā pret Saules vērtību. Iegūtie rezultāti salīdzināti ar citu autoru iegūtajiem datiem, lai precizētu evolūcijas stadiju, kādā atrodas pētāmā zvaigzne. Pamatojoties uz iegūtajiem datiem ir apstiprināts, ka zvaigzne pieder evolūcijas stadijai pēc asimptotiskā milžu zara (post-AGB). Darbs rakstīts laviešu valodā un sastāv no 49 lapām, 27 attēliem un 18 tabulām.",0
492,Automāta pusgrupu pamatjēdzieni,"Pēc automāta grupu ieviešanas 1980-ajos gados, tika veidota automāta grupu teorija, un tagad sākas tā visa vispārināšana uz automāta pusgrupām. Mana darba mērķis bija izanalizēt 2009. gada rakstu ""Automaton semigroups"". Tiek analizēti visi pamatjēdzieni rakstā. Ir atveidoti pierādāmo apgalvojumu lielākas daļas pierādījumi.",0
493,Magnētiska piliena līdzsvara figūru skaitlisks aprēķins augstfrekvences rotējošā magnētiskā laukā,"Darbā tiek apskatīts, kā atrast magnētiska piliena līdzsvara ﬁgūras gan konstantā magnētiskā laukā, gan augstfrekvences rotējošā magnētiskā laukā izmantojot enerģijas minimizēšanu. Izmantojot demagnetizācijas koeficientu sakarības trīsasu elipsoīdam tiek iegūta izteiksme piliena enerģijai magnētiskā laukā. Līdzsvara figūru atkarība no magnētiskā lauka un magnētiskā piliena parametriem (magnētiskais Bonda skaitlis, piliena magnētiskā uzņēmība) tiek aprēķināta veicot enerģijas minimizāciju. Apskatīta magnētiska piliena līdzsvara figūru stabilitāte augstfrekvences rotējošā magnētiskā laukā. Tiek salīdzināti iegūtie rezultāti ar citiem darbiem (eksperimentiem un skaitliskām simulācijām).",0
494,Datorizēta krāsu redzes testa luminances profila ietekme uz hromatiskās jutības slieksni,"Maģistra darbs ir uzrakstīts latviešu valodā uz 45 lapām. Tas satur 2 tabulas, 31 attēlu, 4 pielikumus un 39 atsauces uz literatūras avotiem. Darba mērķis: Noskaidrot, vai testa spožuma izmaiņa ietekmē hromatiskās jutības slieksni. Metode: Pētījumā piedalījās  8 cilvēki, vienam no tiem ir krāsu redzes deficīts. Tika izveidots datorizētais krāsu redzes tests hromatiskās jutības noteikšanai 6 hromatiskajos virzienos. Krāsu redze tika novērtēta pie 4 spožuma profiliem. Krāsu redzes izvērtēja ar HRR testu un anomaloskopu Oculus HMC. Rezultāti: Normāliem trihromātiem spožums neitekmē hromatisko jutību protan un deutan virzienos. Testa spožumam pieaugot, hromatiskais slieksnis tritāna paaugstinās:TDZ virzienā par 0,33 ΔE vienībām (p",0
495,Perifērā trokšņa ietekme uz meklēšanas uzdevuma veikšanu volejbolistiem,"Bakalaura darbs ir uzrakstīts latviešu valodā uz 27 lapām, satur 19 attēlus, 18 atsauces uz literatūras avotiem un 2 pielikumus. Darba mērķis: noskaidrot un salīdzināt perifērā trokšņa ietekmi uz meklēšanas uzdevuma veikšanu sportistiem un nesprotistiem.  Metode: tika izmantots datorizēts redzes meklēšanas uzdevums, kas tika pildīts uz interaktīvās tāfeles. Katrs tests ietver sevī centrālo uzdevumu un perifēro troksni ar atšķirīgu blīvumu un izmēru. Secinājumi: Meklēšanas uzdevuma ar Landolta kvadrātiem izpilde sportistiem un nesportistiem būtiski neatšķiras. Atslēgvārdi: vizuālā meklēšana, perifērs vizuālais troksnis, sporta redze, redzes īpatnības volejbolā.",0
496,Stimulu grupēšana redzes lauka perifērijā,"Maģistra darbs ir uzrakstīts latviešu valodā, datorsalikumā uz 41 lapaspuses. Tas satur 25 attēlus, 2 tabulas, 43 atsauces uz literatūras avotiem.  Darba mērķis: Salīdzināt stimulu grupēšanas precizitāti centrālajā redzes laukā un redzes lauka perifērijā. Metode: Izmantojot BUDTIF psihofizikālo sliekšņa noteikšanas metodi, izvērtēt troksni veidojošo punktu daudzumu, pie kura iespējams izšķirt dažādus uztveres grupēšanas stimulus.  Secinājumi: Stimulu leņķiskā lieluma palielināšana nespēj kompensēt samazināto uzdevumu izpildes precizitāti redzes lauka perifērijā. Bioloģiskās kustības uztvere ir iespējama pie lielāka troksni veidojošo punktu skaita (M=94,1; SD=8,0), kā vienkāršas kustības (M=38,5; SD=2,4) un uztveres grupēšanas stimuliem (M=49,6; SD=6,2).",0
497,Mentālās rotācijas tests un zīlītes reakcija,"Maģistra darbs ir uzrakstīts latviešu valodā, datorsalikumā uz 44 lapām. Tas satur 4 tabulas, 17 attēlus, 3 pielikumus un 26 atsauces uz literatūras avotiem.  Mērķis ir novērtēt, vai zīlītes reakciju var izmantot kā objektīvo cilvēka noguruma mēru, vērtējot cilvēka telpiskās uztveres spējas noguruma apstākļos.  Tika veikts mentālās rotācijas tests četras reizes pēc kārtas. Starp pildīšanas reizēm tika novērtēts subjektīvais nogurums. Objektīvā noguruma novērtējumam tika veikta pupilometrija ar SMI RED500 acu kustības iekārtu. Tika secināts, ka pirmās pildīšanas reizes rezultātus ietekmē mācīšanas efekts. Precizitāti neietekmē ne pildīšanas reize, ne subjektīvs nogurums. Zīlītes kumulatīvā dispersija uzrāda saistību ar subjektīvo noguruma novērtējumu, atšķirībā no parējām zīlītes reakcijas veidiem. Ap stundu ilgs mentālās rotācijas tests neizsauc nogurumu, kas varētu ietekmēt izpildes rezultātu.",0
498,"Augšuppārveidotā luminiscence ar cēriju, holmiju un iterbiju aktivētā oksifluorīdu stikla keramikā","Darba gaitā tika iegūti oksifluorīdu stikla paraugi ar dažādu cērija koncentrāciju. Paraugu sastāvs 17Na2O-7NaF-8YF3-6Al2O3-58SiO2-0,5YbF3-0,1Ho-xCeF3, (x=0-0,8 mol%).  Izmantojot diferenciāli termiskās analīzes (DTA) datus, noteiktas stikla raksturīgās temperatūras. Balstoties uz DTA datiem stikla paraugi tika izotermiski apstrādāti un iegūtas stikla keramikas. Veicot rentgenstaru difrakcijas analīzi, pētīta paraugu struktūra, un noskaidroti optimālie apstākļi stikla keramikas iegūšanai. Darba gaitā paraugiem ir izmērīti tradicionālās un augšuppārveidotās luminiscences spektri  un dzišanas kinētikas.  Balstoties uz eksperimentālajiem datiem, darbā tiek spriests par Ce3+ ietekmi uz paraugu struktūru un optiskajām īpašībām.",0
499,Redzes uzmanības atkarība no mērķu skaita,"Bakalaura darbs ir uzrakstīts latviešu valodā, datorsalikumā uz 26 lapām. Tas satur 12 attēlus, 1 tabulu un 18 atsauces uz literatūras avotiem. Darba mērķis ir noteikt, kā mainās meklēšanas uzdevuma veikšanas laiks un precizitāte mainīga skaita mērķu ietekmē atkarībā no kopējā uzdevuma simbolu skaita. Dalībnieki veica meklēšanas uzdevumu, kas izkārtots 25, 49 vai 100 simbolu matricā. Mērķu skaits, kas jāmeklē, bija 0, 1, 5, 10. Rezultāti liecina, ka, meklēšanas uzdevuma pildīšanas laiks kļūst ilgāks, palielinoties mērķu skaitam, kas jāmeklē, kā arī uzdevuma lielumam. Meklēšanas uzdevumi ar Landolta kvadrātiem, kas izkārtoti matricās, tiek veikti pēc virknes meklēšanas principa. Atslēgvārdi: meklēšanas uzdevums, vizuālā meklēšana, mērķi, distraktori.",0
500,Radzenes liekuma izmaiņas pēc ortokeratoloģijas terapijas,"Maģistra darbs uzrakstīts latviešu valodā uz 39 lapaspusēm. Tas satur 17 attēlus, 8 tabulas un 39 atsauces uz literatūras avotiem. Darbā tiek pētītas ilgstošo ortokeratoloģijas lēcu lietotāju radzenes liekuma rādiusa izmaiņas pēc terapijas veikšanas. Analizētas radzenes parametru izmaiņas laikā radzenes liekuma rādiusam  un radzenes astigmātisma vērtībai. Eksperimentā pētītas 77 acis divās vecuma grupās (26 bērnu, 51 pieaugušo). Galvenie secinājumi: 1) praktiski iegūtās radzenes liekuma rādiusu izmaiņas ir līdzvērtīgas teorētiski aprēķinātajiem datiem; 2) radzenes astigmātisma izmaiņas ir atkarīgas no ortokeratoloģijas lēcu lietošanas ilguma. Neapstiprinās izvirzītā hipotēze, ka „ilglaicīgajiem ortokeratoloģijas pacientiem nepietiek ar vienas nedēļas pauzi pēc terapijas, lai radzenes liekuma rādiuss atgrieztos sākotnējā vērtībā”.",0
501,Instrukcijas ietekme uz mentālās rotācijas uzdevumu veikšanu,"Maģistra darbs uzrakstīts latviešu valodā uz 36 lappusēm. Tas satur 31 attēlu,1 pielikumu un 20 atsauces uz literatūras avotiem. Darba mērķis: Izpētīt instrukcijas maiņas ietekmi uz mentālas rotācijas uzdevumu veikšanu Metodika: Mentālās rotācijas novērtēšanai izmantojām speciāli izveidotu testu, kas sastāvēja no 480 figūru pāriem: 240 figūru pāri bija divdimensionāli un 240 figūru pāri bija trīsdimensionāli. Pētījuma dalībniekam bija jānovērtē, vai abas figūras ir spoguļattēls viena otrai, vai tās ir līdzīgas figūras Secinājumi: Izpildes laiks uz spuguļfigūrām ir lielāks nekā izpildes laiks uz īstām figūrām. Izpildes laiks pieaug atkarība no pagrieziena leņķa. Vīrieši veic mentālas rotācijas uzdevumu labāk nekā sievietes. Atslēgas vardi: mentālā rotācija, instrukcija, spoguļfigūras, dzimums.",0
502,Termiskas apstrādes ietekme uz briļļu lēcas klājumiem,"Bakalaura darba mērķis - novērtēt briļļu lēcu klājuma biezuma izmaiņu pēc termiskas iedarbības.  Darbs sastāv no 26 lapām, 17 attēliem/grafikiem, 2 tabulām. Pētījumā tika izmantota divu veidu termiskā apstrāde: lēnā metode (mazāka temperatūra, ilgāks laiks termoskapī), kura temperatūra svārstās no 70°C līdz 75°C diapazonā un ātrā metode (augstāka temperatūra, mazāks laiks termoskapī), no 85°C līdz 90°C. Pētījumā novērtētas lēcas ar dažādiem optiskiem klājumiem. Kopumā visiem klājumiem biezums īpaši neizmainās, dati statistiski ir vienādi, bet parādījās vizuālie defekti (plaisas).",0
503,Maza izmēra diafragmas ietekme uz redzes asumu un kontrastjutību,"Bakalaura darbs ir uzrakstīts latviešu valodā uz 27 lapām. Satur 16 attēlus, 1 tabulu, 1 pielikumu un 27 atsauces uz literatūras avotiem. Darba mērķis: Noskaidrot kontrastjutības un redzes asuma izmaiņas apertūras ietekmē Metodika: Eksperimentālajā daļā dalībniekiem tika noteikts redzes asums un kontrastjutība ar FrACT datorizēto testu ar un bez maza izmēra diafragmas. Secinājumi: Diafragmas ietekmē kontrastjutība samazinājās visiem dalībniekiem. Redzes asums diafragmas ietekmē uzlabojās tiem dalībniekiem, kuriem redzes asums sākumā bija zems, bet pasliktinājās tiem dalībniekiem, kuriem redzes asums sākumā bija augsts. Atslēgas vārdi: redzes asums, kontrastjutība, maza izmēra diafragma",0
504,Kvantu mērījumi bez mijiedarbības. To izmantošana vairāku objektu detektēšanā ar vienu fotonu,"Šis darbs attīsta kvantu bezmijiedarbības mērījumu nozari, apskatot eksistējošos bezmijiedarbības mērījumu protokolus un akcentējot to galvenos darbības principus. Tiek piedāvāti protokoli, ar kuru palīdzību var detektēt N objektu klātbūtni, izmantojot tikai vienu zondes fotonu. Tas ir uzlabojums, salīdzinot ar eksistējošajiem protokoliem, kas ļauj tikai viena objekta detektēšanu. Tiek analizēts īpašs gadījums, kad objekts kvantu superpozīcijā ir ievietots bezmijiedarbības mērījumu iekārtā. Balstoties uz analīzi, tiek piedāvāts veids, kā pētīt viļņu funkcijas koherences ilgumu un kolapsa procesu. Darba rezultāti ir vērtīgi kvantu informācijas jomā.",0
505,Mentālās rotācijas uzdevuma izpilde atkarībā no dzimuma,"Bakalaura darbs uzrakstīts latviešu valodā uz 30 lapaspusēm. Tas satur 25 attēlus, 2 tabulas, un 29 atsauces uz literatūras avotiem  Darba mērķis: izmantojot mentālās rotācijas testu, izvērtēt atbildes sniegšanas laika un precizitātes atšķirības sievietēm un vīriešiem  Metodika: tika izmantots speciāls datorizēts tests, kas sastāvēja no 192 figūru pāriem: 96 divdimensionāliem un 96 trīsdimensionāliem. Uz datora ekrāna parādoties figūru pārim, dalībniekam bija jānovērtē vai dotās figūras ir līdzīgas (var būt rotētas) vai tās ir spoguļattēli.  Rezultāti un secinājumi: Statistiski nozīmīgas atšķirības starp dzimumiem parādās tikai pie 3D figūrām pie 120 grādu leņķiskās atšķirības, par labu sievietēm, kas ir pretrunā ar citu autoru darbiem.  Atslēgas vārdi: mentālā rotācija, dzimumu atšķirības, divdimensionāla/ trīsdimensionāla figūra.",0
506,Emocionāli vizuāla stimula ietekme uz zīlītes diametru un sirdsdarbības frekvenci,"Bakalaura darbs ir uzrakstīts latviešu valodā uz 31 lapām. Tas satur 18 attēlus, 1 tabulu, 3 pielikumus un 31 atsauci uz literatūras avotiem.  Darba mērķis: novērtēt, vai dažādu emocionālo noskaņu vizuālie stimuli ietekmē acs zīlītes diametra un sirdsdarbības frekvences izmaiņas jaunu, pieaugušu cilvēku grupā. Metode: Sirdsdarbības frekvence un zīlītes diametrs tika reģistrēts, skatoties emocionāli pozitīvus, negatīvus un neitrālus attēlus.  Rezultāti: Negatīvs emocionāli vizuāls stimuls acs zīlītes diametru palielināja, un tas bija statistiski nozīmīgi, salīdzinot ar neitrālu (p=0,0001) un pozitīvu (p=0,00007) stimulu. Secinājumi: Emocionāli negatīvam vizuālam stimulam ir visizteiktākā ietekme uz  acs zīlītes diametra izmaiņām, salīdzinot ar emocionāli pozitīvu un neitrālu stimulu, kā arī tas būtiski neietekmē sirdsdarbības frekvenci.",0
507,Mentālās rotācijas uzdevuma izpildes atšķirības labročiem un kreiļiem,"Bakalaura darbs uzrakstīts latviešu valodā uz 37 lapām. Tas satur 18 attēlus, 1 tabulu, 1 pielikumu, 24 literatūras avotu atsauces.  Darba mērķis – noteikt, vai mentālās rotācijas uzdevuma veiktspēja atšķiras kreiļiem un labročiem. Tika izstrādāts datorizēts tests (192 figūru pāri). Dalībnieku uzdevums – noteikt, vai divi objekti ir vienādi vai viens otra spoguļattēli. Pētījumā piedalījās 86 dalībnieki (43 labroči, 43 kreiļi), puse no dalībniekiem sniedza atbildi “figūras ir vienādas” ar kreiso roku, otra – ar labo roku. Kreiļi mentālās rotācijas uzdevumu veica lēnāk nekā labroči. Atšķirīgie testa veida RH un LH kreiļu rezultātu būtiski neietekmē, taču labroču RH grupa testu veica ievērojami ātrāk nekā labroču LH grupa. Kļūdu īpatsvars labročiem un kreiļiem neatšķīrās, tas pieauga proporcionāli pagrieziena leņķa lielumam, kā arī to daudzums nebija atkarīgs no testa veida.",0
508,Acs struktūru novērtēšana ar spektroskopijas metodi,"Darba mērķis ir pārbaudīt metodi neinvazīvai dažādu vielu un to koncentrācijas noteikšanai asinīs, izmantojot UV un VIS spektrometriju. Darbā apskatīta  iespēja ar atstarošanās spektrometrijas metodi noteikt hromoforu (hemoglobīnu) un skābekļa koncentrāciju asinīs, izmantojot acs konjunktīvas asinsvadus. Darba laikā uzņemti vairāki vielu references spektri, veikta acs modeļa izveide un izpēte dažādu spektrometrijas metožu pielietošanai acs struktūru izpētē. Uzņemti dzīvas acs ābola konjunktīvas spektrs, izdalītas hromoforas un noteikta to koncentrācija. Darbā veikta vienkāršota nezināmās vielas noteikšanas simulācija, izmantojot fluorescīna krāsvielu. Darbā pierādīts, ka ar atstarojošās spektrometrijas metodi ir iespējams identificēt dažādas vielas un to piemaisījumus, izmantojot acs ābola konjunktīvu. Maģistra darbs uzrakstīts latviešu valodā uz 42 lapas. Darbs satur 27 attēlus, 3 pielikumus un 25 atsauces uz literatūras avotiem.",0
509,Cikloplēģijas ietekme uz apmiglojuma uztveri,"Maģistra darbs ir uzrakstīts latviešu valodā uz 46 lapaspusēm. Tas satur 32 attēlus, 3 tabulas un 31 atsauces uz literatūras avotiem. Darba mērķis: noskaidrot, vai cikloplēģijas ietekmē izmainās apmiglojuma uztveres sliekšņi. Metode: stimulu izveidei tika izmantota avota apmiglojuma metode – datorizēti simulēts apmiglojums. Apmiglojuma uztveres sliekšņi noteikti, izmantojot pētījuma ietvaros izveidotu testu ar ascendējošo (apmiglojuma līmenis palielinās) un descendējošo (apmiglojuma līmenis samazinās) metodi divos dažādos apstākļos – ar un bez cikloplēģijas. Secinājumi: statistiski nozīmīga atšķirība starp apmiglojuma uztveres sliekšņiem, kuri noteikti apstākļos bez cikloplēģijas un cikloplēģijā, netika novērota. Savukārt, izmantojot ascendējošo un descendējošo metodi, dalībnieku starpā novērotas vairākas kopsakarības.",0
510,Iridokorneālā leņķa novērtēšana optometrista praksē,"Bakalaura darbs ir uzrakstīts latviešu valodā uz 29 lapām. Tas satur 19 attēlus, 7 tabulas un 33 atsauces uz literatūras avotiem. Darba mērķis: novērtēt, cik precīzi optometristu praksē iespējams noteikt iridokorneālā leņķa platumu un kādi faktori var ietekmēt šī leņķa lielumu.  Metode: iridokorneālais leņķis (IKL) tika novērtēts ar van Herick metodi, izmantojot spraugas lampu, dažādos apgaismojuma apstākļos un priekšējā segmenta optiskās koherences tomogrāfu (AS-OCT). Rezultāti un secinājumi: lai precīzāk raksturotu IKL, jāpapildina van Herick metodes raksturojošās pakāpes. Apgaismojumam mainoties no mezopiskiem uz fotopiskiem apstākļiem, IKL tiek novērtēts par 1-2 pakāpēm platāks. Dalībniekiem ar miopiju IKL ir platāks nekā emetropiem. AS-OCT rezultāti parāda, ka van Herick metode ir pietiekami precīza IKL novērtēšanā optometristu praksē.",0
511,Līdzsvara figūras un dinamika magnētiskā šķidruma pilienam ārējā laukā,"Līdzsvara figūras rotējošām pašgravitējošiem šķidruma pilieniem ir pētītas vairāk nekā 100 gadus, bet tikai nesen tās iegūtas eksperimentāli pilienam veidotam no magnētiskā šķidruma. Iepriekš kvalitatīvi modeļi ir izmantoti to aprakstam, kurus šeit pārbaudu ar skaitlisku simulāciju. Šajā darbā izmantoju 3D robežintegrālvienādojumu formulējumu, ar kuru magnētisko lauku uz virsmas aprēķinu ar jaunu robeželementu metodes algoritmu un kurā izvairos no tieša liekuma rēķināšanas, izmantojot integrālās transformācijas. Skaitliskais algoritms ir testēts magnētiskā lauka aprēķinam elipsoīdā, izstiepta piliena relaksācijai, pielienu izstiepšanai konstantā laukā un tā saspiešanai rotējošā augstfrekvences laukā, kur analītiski rezultāti ir pieejami vai ir izstrādāti. Skaitlisko simulāciju izmantoju kvazi-līdzsvara figūru iegūšanai, kas dod skaitlisku novērtējumu, kad rotējoša augstfrekvences lauka tuvinājums ir izmantojams. Ar rotējošu augstfrekvences lauku spontānā simetrijas laušana ir novērota pārejai no pankūkas uz plakantārpa tipa figūru, kas ir salīdzināts ar pusanalītisku modeli elipsoīdam. Skaitliskā algoritma efektivitāte ir ilustrēta simulējot spontāno simetrijas laušanu no pankūkas uz jūraszvaigznes nestabilitāti.",0
512,Pārejas metālu halkogenīdu 1D un 2D nanostruktūru sintēze un raksturošana,"Darbā tiek aplūkotas divdimensiju (2D) pārejas metālu halkogenīdu - volframa un molibdēna disulfīdu - īpašības un iegūšanas metodes. Ir demonstrēta šo 2D mikrokristālu sintēzes metode no gāzveida reaģentiem, kā arī izstrādātas jaunas metodes viendimensiju (1D) metālu oksīdu nanovadu core-shell heterostruktūru izgatavošanai, veidojot plānus disulfīdu pārklājumus uz ZnO nanovadiem, izmantojot ar reaktīvo magnetrona izputināšanu iegūtu pārklājuma sulfurēšanu vai attiecīgo pārejas metālu amonija sāļu pārklājuma termolīzi gāzveida sēra klātbūtnē. Iegūtās nanostruktūras tika izgatavotas un raksturotas, izmantojot LU CFI pieejamās zinātniskās iekārtas. Darbs sastāv no literatūras apskata un eksperimentālās daļas, kurā aprakstīta un analizēta izmantotā metodika. Veidojot šādas heterostruktūras, ir iespējams iegūt jaunus funkcionālus materiālus ar uzlabotām īpašībām, kurus nākotnē varētu izmantot inovatīviem risinājumiem optoelektronikā vai arī turpmākiem pētījumiem.",0
513,Slāpekļa-vakanču centru T1 relaksācijas laika raksturošana un magnētiskā lauka kartēšana izmantojot slāpekļa-vakanču slāni makslīgā dimantā,"Šajā darbā tiek aplūkota magnētiskā lauka kartēšana, izmantojot slāpekļa-vakances (NV) centru slāni dimantā Tika mērītas feromagnētiskas daļiņas ar diametriem 4 μm, 2 μm un superparamagnētiskas daļiņas ar diametru 500 nm. Magnētisko daļiņu īpašības iegūtas, piedzenot iegūtos magnētiskos attēlus ar profilu, kas atbilst ideālam dipolam. Iegūtās vērtības atšķīrās no tām, kas nomērītas tilpuma materiālam 3-4 reizes. Darba ietvaros tika aplūkoti iespējamo atšķirību cēloņī.  Tika iegūta T1 relaksācijas laika atkarība no ārējā magnētiskā lauka un NV centru koncentrācijas. NV koncentrācija pozitīvi korelē ar relaksācijas ātrumu 1/T1. Pie lielām NV koncentrācijām būtisku lomu spēlē NV-NV  mijiedarbība, bet pie zemām koncentrācijām būtiskākie ir fononu procesi.",0
514,Nestriktas interpolācijas uzdevums,"Darbs ir veltīts interpolācijas uzdevumam, kam interpolācijas nosacījumi ir uzdoti ar nestriktu datu palīdzību. Formulējot nestriktas interpolācijas uzdevumu, interpolācijas nosacījumi tiek aprakstīti if-then formā. Īpaša uzmanība tiek pievērsta intervālveida datu gadījumam. Nestriktas interpolācijas uzdevuma atrisinājums tiek meklēts lietojot gabaliem lineāras funkcijas.",0
515,Jonu sastāva spektrometriski pētījumi koronas izlādei ūdens tvaika/gaisa atmosfērā,"Šajā darbā ar spektroskopiskām metodēm tiek pētīts, kādas vielas tiek iegūtas, jonizējot mitrinātu gaisu ar koronizlādes palīdzību. Jonizēta gaisa reaktora darbība ir balstīta uz augstenerģētisku atmosfēras modificēšanu - izmantojot plazmas tehnoloģiju, tiek mainīts atmosfērā esošo gāzu sastāva, pārveidojot tās par aktīvākiem oksidantiem.  Ar augstsprieguma impulsu ģeneratoru tiek ierosināta koronas izlāde starp diviem elektrodiem speciālā izlādes kamerā, kurai tiek pievadīts mitrināts gaiss. Lielais lādiņa potenciāls disociē reaktorā esošās gāzes molekulas un rodas dažādu veidu joni. Darba beigās tiek veikts praktisks eksperiments, uzstādot iekārtu automašīnas iekšdedzes dzinējam, lai noskaidrotu, vai ar to iespējams panākt efektīvāku degvielas sadegšanas procesu un samazināt automobiļa kaitīgo izplūdes gāzu daudzumu.",0
516,Jā-Nē balsošanas sistēmas,"Bakalaura darbs iepazīstina ar Jā-Nē balsošanas sistēmām. Darbā aprakstītas nosvarotas, stabilas pret maiņām, stabilas pret tirdzniecību, vektoru nosvarotas Jā-Nē balsošanas sistēmas un sakarības starp tām. Ilustrācijai apskatīttas četras balsošanas sistēmas. Noslēgumu daļā aplūkota balsošanas sistēmas dimensionalitāte.Darbs ir metodiska rakstura.",0
517,Monte Karlo simulācijas tuvajā infrasarkanajā spektra diapazonā ādas mitruma novērtējumam,"Šajā darbā tika pētītas iespējas noteikt ādas mitrumu ar inversās Monte Karlo metodes palīdzību. Ūdens absorbcijas spektrs tuvajā infrasarkanajā spektra diapazonā (900 nm – 1700 nm) ir ar izteiktiem maksimumiem un minimumiem, tāpēc šis spektra diapazons varētu tikt izmantots ūdens tilpuma daļas novērtējumam ādā ar optiskām metodēm. Tika izveidoti trīs dažādi ādas modeļi, ar kuriem tika veiktas Monte Karlo simulācijas un pārbaudīta optisko parametru izmaiņu ietekme uz spektra intensitāti un formu. Simulētie spektri tika salīdzināti ar eksperimentāli iegūtajiem ādas difūzi atstarotās gaismas spektriem ar mērķi noteikt ādas mitrumu katrā eksperimenta gadījumā. Lai to panāktu, tika izveidota inversa pieeja Monte Karlo metodei.Darba rezultāti parāda, ka Monte Karlo simulācijas var efektīvi attēlot ādas difūzi atstarotās gaismam spektru, un ar inversu pieeju Monte Karlo simulācijām iespējams kvalitatīvi novērtēt ādas mitrumu.",0
518,Elektrostatiski vadāmu tuneļbarjeru modelēšana kvantu termoelektrisko efektu izpētei,"Mūsdienu nanoelektroniskas ierīces ļauj precīzi manipulēt atsevišķu elektronu stāvokļus,izmantojot elektrostatiski vadāmās tuneļbarjeras. Elektronam piemīt lādiņš unenerģija, tāpēc ir iespējams precīzi kontrolēt arī tunelēšanas strāvas un siltuma plūsmas.Darbā tiks pētīta enerģijas pārnese elektronu kvantu sūkņos, izmantojot elektrostatiskivadāmo tuneļbarjeru fenomenoloģiskus modeļus un kinētiskos vienādojumus. Sūkņa darbībanotiks līdzsvara režīmā, ļaujot saistīt modeļa mikrostāvokļus ar ierīces temperatūru.",0
519,Mājsaimniecību budžeta apsekojumu analīze,"Galvenais mājsaimniecību budžeta apsekojuma mērķis ir noteikt mājsaimniecību patēriņa izdevumu līmeni un struktūru gan valstī kopumā, gan reģionos, kā arī dažādās mājsaimniecību grupās. Šāda veida apsekojums Latvijā tiek veikts katru gadu.Darbā ir veikta stratificētas divpakāpju izlases izveide. Vairāku rādītāju vidējā, summārā un attiecības novērtēšana. Aprēķināti kalibrācijas svari programmā R, izmantojot paketi ""sampling"". Pārrēķināti vidējā, summārā un attiecības tipa rādītāju novērtējumi izmantojot kalibrācijas svarus.",0
520,Rubīdija atomu 5S-5P supersīkstruktūras pāreju optiskās frekvences precīza mērīšana ar femtosekunžu lāzera ķemmi,"Augstas precizitātes laika mērīšanai ir liela nozīme mūsdienu pasaulē- tai ir būtiska nozīme dažādos zinātniskos eksperimentos, kā arī tā ir tiešā veidā atbildīga par GPS sistēmas precizitāti. Lai iegūtu pēc iespējas mazāku kļūdu, ir pēc iespējas precīzāk jānomēra atomārās pārejas, kuru frekvences ir centrālas mūsdienu atompulksteņu darbībai. Viens no nozīmīgākajiem atomiem laika mērīšanai ir rubīdijs.  Frekvenču ķemme ļauj saistīt nomērītās radiofrekvences ar optiskajām, kas ļauj ātrāk iegūt nepieciešamo precizitāti. Darba gaitā ir izveidota iekārta, kas ļauj ar subdoplera precizitāti iegūt rubīdija atoma supersīksturktūras spektrus un, izmantojot femtosekunžu frekvenču ķemmi, noteikt to frekvences ar kilohercu precizitāti. Lai pārbaudītu iekārtu, darba gaitā tika iegūti rubīdija spektri un ar augstu precizitāti noteiktas tā supersīksturktūras komponenšu frekvences ar 10 ciparu precizitāti, kā arī atomus raksturojošo konstanšu A un B vērtības: Arb85=25.0128, Brb85=25.63, Arb87=84.6539 un Brb87=12.4259",0
521,Koherentās apdzīvotības oscilācijas atomos bez supersīkstruktūras,"Darbā tiek pētīta atomāra ansambļa uzvedība, ja tas atrodas divu lāzeru ar mazliet atšķirīgām frekvencēm laukā. Šādā situācijā tiek ierosinātas koherentās apdzīvotības oscilācijas - ansamblī notiek periodiskas, nerimstošas svārstības, kuru periods sakrīt ar lāzeru frekvenču starpībai atbilstošo periodu. Apskatot divu līmeņu sistēmu, skaitliski tiek iegūta ansambļa apdzīvotību un koherences atkarība no laika un tad, izmantojot Bloha sfēru, tiek analizēta šo atrisinājumu atkarība no abu lāzeru amplitūdu attiecības un abu lāzeru frekvenču nobīdes no atomārās pārejas rezonanses frekvences. J1=0→J2=1 pārejas gadījumā skaitliski tiek iegūta fluorescences signālu ar 3 ortogonālām polarizācijām atkarība no laika un tiek analizēta to atkarība no jau minētajiem parametriem, kā arī ārējā magnētiskā lauka intensitātes un leņķa ar lāzera elektrisko lauku.",0
522,Par svārstīgiem nestriktiem Hamahera agregācijas operatoriem daudzkritēriju lēmumu pieņemšanai,"Bakalaura darbs veltīts dažiem svārstīgo nestrikto Hamahera agregācijas operatorupielietojumiem daudzkritēriju lēmumu pieņemšanas procesa modelēšanā. Darbā aplūkotitādi nestriktās matemātikas jēdzieni, kā t-norma, t-konorma, involūcija, svārstīga nestriktakopa, darbības ar svārstīgiem nestriktiem elementiem, kas nepieciešami, lai definētusvārstīgo nestrikto agregācijas operatoru. Izmantojot svārstīgos nestriktos Hamahera agregācijasoperatorus, aprakstīts daudzkritēriju lēmumu pieņemšanas modelis, kas pielietotsskaitlisku datu apstrādē. Iegūtie rezultāti analizēti.",0
523,Dažas racionālu diferenču vienādojumu problēmas,"Bakalaura darba mērķis ir izpētīt globālo raksturu noteiktam racionālam trešās kārtasdiferenču vienādojumam ar konverģentiem koeficientiem {\beta_n} un {B_n} un ar patvaļīgiemnenegatīviem sākuma nosacījumiem x_{-2}; x_{-1}; x_0.Darbā ir aplūkoti daži racionāli trešās kārtas diferenču vienādojumi, to līdzsvarapunktu stabilitāti, teorēmas un jēdzieni, kuri palīdz analizēt vienādojumu atrisinājumus.Bakalaura darbs ir papildināts ar vienādojumu atrisinājumu grafiskiem attēliem, kā arīar formulu izvedumiem un teorēmu pierādījumu paplašinājumiem.Iegūtie rezultāti un secinājumi par noteiktu diferenču vienādojumu palīdz izprasttā atrisinājuma izturēšanos un līdzsvara punktu stabilitāti. Aprakstītā teorija var būtnoderīga, analizējot diferenču vienādojumu globālo raksturu.",0
524,Komētas 67P/Churyumov-Gerasimenko zemas kohēzijas daļiņu elektrostatiskā fragmentācija,"Pēc desmit ceļā pavadītiem gadiem un 2.5 gadiem pavadītiem hibernācijas periodā, Eiropas kosmosa aģentūras (angļu: European Space Agency, ESA) izpētes misija Rosetta uz komētu 67P/Churyumov-Gerasimenko ir pilnā datu ieguves režīmā, ar visiem tās 22 zinātniskajiem instrumentiem darbībā, lai izprastu mūsu Saules Sistēmas pirmsākumus. Komētas fizikālais raksturojums parāda, ka tās aptuvenais vidējais blīvums ir ~470 kg/m3 ar relatīvi mīkstu dabu un porozitāti no 70% līdz 80%. Šādām īpašībām apveltītas arī komētas mazākās daļiņas – putekļu graudi, ko parāda Rosettas COSIMA un MIDAS instrumenti - tām ir zema kohēzija tās viegli sadalās. Fizikālie procesi, kas iespējams apraksta šo sadalīšanos ir bakalaura darba galvenais izpētes objekts – Elektrostatiskā Fragmentācija.",0
525,Mazo domēnu novērtēšanas pielietojums nabadzības riska analīzei,"Darba mērķis ir izpētīt un praksē pielietot mazo domēnu novērtēšanas metodes kļūdas samazināšanai Latvijas novadu nabadzības riska novērtējumiem. Nabadzības risks tika novērtēts ar trīs metodēm – tiešo, sintētisko un kompozīto novērtējumu.Darbs ir strukturēts astoņās daļās, kurās ir apskatīts EU-SILC apsekojuma apraksts, teorētiskais materiāls darba veikšanai, iegūtie rezultāti un secinājumi. Secinājumi balstās uz iegūtajiem rezultātiem, izmantojot datorprogrammu R.Darba apjoms ir 26 lappuses. Darbā ir četras tabulas un pieci attēli. Izmantotās literatūras sarakstā ir deviņi literatūras avoti.",0
526,Akumulētā apkalpes noguruma un citu faktoru ietekme uz lidojumu parametru vērtībām,"Maģistra darbā ir raksturota lidojuma apkalpes locekļu noguruma riska aktualitāte aviācijā. Lai objektīvi novērtētu šo faktoru ietekmi uz lidojuma izpildes drošību un kvalitāti, tiek izvērtēti lidojumu datu  parametru analīzes rezultāti 2013. gada AirBaltic veiktajiem reisiem. Praktiskajā daļā tiek veikta lidojumu parametru vērtību blīvuma funkciju novērtēšana, korelācijas koeficientu aprēķini starp lidojumu datu parametriem un apkalpju darba laikiem akumulētos laika periodos, kā arī korelācijas koeficientu nozīmīguma novērtēšana. Dati pārbaudīti arī izmantojot dispersiju analīzi (ANOVA) un Kruskala-Vallisa rangu dispersijas analīzi. Lidojumu notikumu analīzei pētīta ar lineārās un neparametriskās regresijas metodēm. Darbam pievienotas programmēšanas valodā R izveidotās programmas un aprēķini.",0
527,Nepārtraukta starojuma lāzera ietekme uz ādas autofluorescences dzīves laiku,"Ar spektroskopijas metodēm (ādas autofluorescences ierosināšana un emisijas spektru novērošana) nav iespējams izšķirt spektru veidojošās komponentes. Ar laikā izšķirtu spektroskopiju iegūtos datus aproksimējot ar trīs komponentēm un apstrādājot ar metodēm TRES un TRANES, ir iespējams izšķirt spektru veidojošas komponentes un novērot nepārtraukta lāzerstarojuma ietekmi uz komponenšu dzīves laikiem. Autofluorescences dzīves laiki var mainīties – pieaugt vai samazināties - atkarībā no apstarošanai izmatotā viļņa garuma un izvēlēta diapazona. Izmantojot TRANES apstrādes metodi, pēc fotoizbalēšanas tika novērota emisijas maksimuma nobīde, kas liecina par fluoroforu sadalījuma izmaiņu fotoizbalēšanas laikā. Metodes, kas izmantotas šajā darbā, ļauj veidot pilnvērtīgāku priekšstatu par nepārtraukta lāzera starojuma ietekmi uz fluoroforām.",0
528,Elastīgais parametriskais modelis izdzīvošanas datiem ar konkurējošiem riskiem,"Konkurējošie riski ir izplatīta parādība izdzīvošanas analīzē. Tie rodas, kad subjekts atrodas vairāku savstarpēji izslēdzošu notikumu riska zonā. Populārākā metode, pētot šāda veida datus, ir Deivida Koksa semi-parametriskā modeļa izmantošana. Darbā ir aplūkots alternatīvais variants izdzīvošanas datiem ar konkurējošiem riskiem – elastīgais parametriskais modelis, kas sniedz gludus novērtējumus galvenajiem raksturlielumiem – konkrēto cēloņu riskam un kumulatīvo biežumu funkcijai. Turklāt, izmantojot šo modeli, ir viegli iekļaut no laika atkarīgus ietekmējošos mainīgos. Darbā tiek aprakstīta konkurējošo risku elastīgā parametriskā modeļa būtība, un metode ir salīdzināta ar Koksa modeli. Ir apskatīti simulāciju piemēri, kā arī metožu pielietojums reāliem datiem.",0
529,Polimēru matricas sfēriskas pildvielas mehānisko īpašību noteikšana netiešā veidā,"Polimēru kompozītmateriālam tiek realizēta funkcija mehānisko bojājumu indicēšanai ar vizualizācijas paņēmienu, kurai nepieciešams novērtēt komponenšu fizikālās īpašības. Pamata komponente vizualizēšanas procesā ir mikrokapsulas, kurām elastības moduli ir iespējams noteikt tiešā un netiešā veidā. Tiešā veidā pildvielu elastības moduļa noteikšanai, kad pildviela ir mikro izmēra, ir nepieciešama specifiska aparatūra, bet, lai iegūtu sākuma informāciju un priekšstatu par materiālu, pietiek ar mērīšanu netiešā veidā. Darba mērķis¬¬¬¬¬ ir pēc stiepes eksperimenta datiem noteikt mikrokapsulu elastības moduli netiešā veidā. Kā matrica tika izvēlēta PVA līme. Paraugu fizikālo īpašību noteikšanai, bija veikti stiepes eksperimenti un iegūts kompozīta elastības modulis. No iegūtiem datiem ar maisījuma likumu novērtē mikrokapsulu elastības moduli.",0
530,DMABI savienojuma un tā atvasinājumu plāno kārtiņu elektriskās īpašības,"Maģistra darba gaitā tika pētīts dimetilaminobenzilidēn-1,3-indandions (DMABI) un trīs tā atvasinājumi. Daļa no savienojumiem veido polikristāliskas kārtiņas, savukārt otra daļa veido amorfas plānās kārtiņas no šķīduma. Atkarībā no savienojuma veidotās kārtiņas struktūras, tika izvēlēta paraugu pagatavošanas metode: paraugi tika veidoti ar rotējošā diska un sublimēšanas vakuumā metodi.Iegūto kārtiņu molekulu jonizācijas enerģija tika noteikta ar fotoemisijas kvantu iznākuma spektroskopijas metodi. Molekulas jonizācijas enerģijas un elektronu afinitātes enerģijas starpība tika noteikta no fotovadāmības sliekšņa vērtības. No iegūtās molekulu jonizācijas enerģijas un fotovadāmības sliekšņa vērtības tika noteikta elektronu afinitātes līmeņa vērtība. Tika konstatēts, ka pievienotās telpiskās grupas minimāli ietekmē elektronu pārejas molekulā, bet rada lielāku ietekmi uz molekulu enerģētiskiem līmeņiem.Tika izmērītas paraugu voltampēru raksturlīknes. Lādiņnesēju kustīguma noteikšanai tika pielietota lādiņnesēju caurplūdes laika metode, ar kuras palīdzību noteiktais DMABI-6Ph un DMABI-Si-6Ph caurumu kustīgums ir ar kārtu 10-7 cm2/V∙s, bet DMABI-6Ph elektronu kustīgums ar kārtu 10-6 cm2/V∙s, kas ir par kārtu lielāks par caurumu kustīgumu.Eksperimentāli tika konstatēts, ka, variējot elektrodu platumu, ir iespējams mainīt elektriskā lauka intensitātes vērtības, pie kurām var tikt noteikts lādiņnesēju kustīgums.",0
531,"Dihromāzijas simulēšana ar ""Variantor"" spektrālo filtru","Bakalaura darbs ir uzrakstīts uz 38 lapām, tas  satur 34 attēlus, 4 tabulas un 26 atsauces.Darba mērķis. Pārbaudīt, vai cilvēkam ar normālu krāsu redzi, uzliekot spektrālo filtru,  parādās krāsu redzes defekts.Dalībnieki. Pētījumā piedalījās 13 eksperimenta dalībnieki.Metode. Spektrālā filtra efektivitāte jeb tā pielietojums tika pārbaudīts izmantojot 3 stimulus; a) Išiharas pseidohromatiskās plates; b) anomaloskopu; c) ikdienišķs stimuls “atrodi 10 atšķirības”.Rezultāti/ Secinājumi. •“Variantor” spektrālais filtrs absorbē redzamās gaismas spektru  intervālā no 495nm līdz 555nm.•Pēc Išiharas testu grāmatas atrodamās informācijas, cilvēkam ar normālu krāsu redzi, uzliekot spektrālās brilles, testējot parādās sarkani-zaļais krāsu redzes defekts.•Anomaloskops neuzrāda krāsu redzes esamību vai defektu.•Veicot eksperimentu “atrodi 10 atšķirības”, cilvēkam ar normālu krāsu redzi uzliekot spektrālo filtru, atbilžu ātrums samazinās.",0
532,"Mitsuhiro Odavaras spēles ""Dubultie puskubi"" analīze","Maģistra darbā aplūkota Mitsuhiro Odavaras spēle, kas sastāv no astoņām dažādām detaļām. Katra detaļa ir izveidota no diviem „puskubiem” – paralēlskaldņa un trijstūra prizmas. Izstrādātas datorprogrammas, ar kuru palīdzību no šīm detaļām ir saliktas dažādas figūras ar noteiktām īpašībām (izliektība, simetrijas plaknes, rotācijas simetrijas, sadalījumi divās vienādās daļās).",0
533,Mentālās rotācijas tests noguruma apstākļos,"Maģistra darbs uzrakstīts latviešu valodā uz 44 lappusēm. Darba mērķis: izpētīt, vai mentālās rotācijas spēju ietekmē nogurums.Metodika: Mentālās rotācijas novērtēšanai izmantojām speciāli izveidotu testu, kas sastāvēja no 256 figūru pāriem: 128 bija divdimensionāli un 128 bija trīsdimensionāli figūru pāri. Uz ekrāna parādoties figūru pārim, pētījuma dalībniekam bija jānovērtē vai abas figūras ir līdzīgas (tikai tās varēja būt pagrieztas) vai tās ir kā spoguļattēls viena otrai. Rezultāti un secinājumi: Pēc subjektīva dalībnieku noguruma novērtējuma, netika pierādīts, ka mentālo rotāciju ietekmē nogurums, taču testa izpildes laiku iespaidoja tas, cik ilgs laiks pagājis kopš pamošanās brīža līdz testa izpildei.",0
534,Kritiskā flikera fūzijas frekvence kā redzes noguruma indikators,"Bakalaura darbs uzrakstīts latviešu valodā, uz 32 lapaspusēm, satur 20 attēlus, 4 tabulas, atsaucas uz 17literatūras avotiem un ietver 2 pielikumus.Mērķis: noteikt kritiskās flikera fūzijas frekvences robežas izmaiņas pirms un pēc redzes noguruma.Metode: Eksperimenta dalībniekiem tika pārbaudīta kritiskās flikera fūzijas frekvences slieksnis pirms un pēc redzes noguruma. Nogurdināšanas pamatā ir darbs ar datoru divu stundu garumā.Rezultāti: KFF frekvence samazinās pēc redzes noguruma uzdevuma, labāki rezultāti tiek uzrādīti pie zaļās krāsas stimula. KFF frekvences pamanīšanas sliekšņi mērot ar  zaļas krāsas stimuluir  36,30 Hz, ar sarkanas krāsas stimulu  25,89 Hz, taču zilas krāsas  stimulu ir 33,47 Hz.Atslēgas vārdi: kritiskā flikera fūzija, viļņa garums, redzes nogurums, tīklene.",0
535,Kadmiju saturošu augstfrekvences bezelektrodu gaismas avotu spektroskopiskā izpēte,"Bakalaura darbā tika veikta kadmiju saturošu augstfrekvences bezelektrodu lampu (ABL) spektru reģistrācija un identifikācija. Tika analizēta kadmija, cinka, dzīvsudraba un argona spektrālo līniju intensitātes atkarība no ierosmes ģeneratora jaudas, kā arī tika aplūkota ABL starojuma intensitātes stabilitāte laikā. Darba ietvaros LU Atomfizikas un spektroskopijas institūtā veidotās lampas tika salīdzinātas ar komerciāli pieejamu kadmiju saturošu ABL.",0
536,Akomodācijas izraisītas acs zīlītes diametra izmaiņas,"Bakalaura darbs uzrakstīts latviešu valodā uz 27 lapām. Tas satur 14 attēlus, 1 tabulu, 1 pielikumu un 23 atsauces uz literatūras avotiem.Darba mērķis: Novērtēt, cik lielā mērā acs zīlītes diametra izmaiņas ļauj spriest par akomodācijas sistēmas darbību.            Metodika: Pētījumā piedalījās 117 dalībnieki, vecumā no 8 – 22 gadiem. Pētījums noritēja vairākās daļās, kurās tika mērītas acs zīlītes izmaiņas atkarībā no stimula attāluma un zīlītes diametra un akomodācijas izmaiņas dažāda vecuma skolēniem dienas laikā.Rezultāti un secinājumi: Vecuma grupā 8 – 22  gadiem rezultāti uzrāda acs zīlītes diametra samazināšanos. Pēc acs zīlītes diametra izmaiņām nevar precīzi novērtēt akomodācijas nogurumu skolēniem dienas laikā. Atslēgas vārdi: akomodācija, acs zīlīte, skolēni, nogurums",0
537,Stimula parametru ietekme uz koherentas kustības uztveri,"Maģistra darbs ir uzrakstīts latviešu valodā, datorsalikumā uz 46 lapām. Tas satur 37 attēlus un 43 atsauces uz literatūras avotiem. Darba mērķis: Noteikt, pie kādiem stimula parametriem koherenta kustība ir precīzāk uztverama. Metodika: Dalībniekiem tika noteikts koherentas kustības uztveres slieksnis, mainot stimula virzības ātrumu, kadru skaitu laika vienībā, skata fiksāciju un trokšņa punktu trajektoriju. Tika izvērtēts, vai koherentas kustības uztverē ir novērojams mācīšanās efekts un nogurums. Rezultāti: Koherentas kustības uztveres sliekšņa minimums ir atkarīgs no kadru skaita laika vienībā un stimula īpašībām. Koherentas kustības uztverē netika novērots mācīšanās efekts un nogurums.",0
538,Fona ietekme uz hromatiskās izšķiršanas slieksni dinamiskā datorizētā krāsu redzes testā,"Bakalaura darbs ir uzrakstīts uz 35 lapām, darbs satur 22 attēlus, 2 tabulas, 23 literatūras avotus. Mērķis: Noskaidrot, kā dinamiska datorizēta krāsu redzes testa fons ietekmē hromatiskās jutības izšķiršanas slieksni un salīdzināt rezultātus ar anomaloskopa un HRR testu rezultātiem. Metode: pētījuma dalībniekiem krāsu redze tika novērtēta ar anolamoskopu, HRR pseidoizohromatiskajām platēm un datorizētu krāsu redzes testu, kam tika izstrādāti divi fona varianti.Rezultāti: datorizēta krāsu redzes testa fons būtiski ietekmēja hromatisko izšķiršanas slieksni pētījuma dalībniekiem ar krāsu redzes deficītu, rezultāti ar jauno fonu uzrādīja labākus rezultātus, bet normāls krāsu redzes gadījumā izmaiņas nebija būtiskas. Atslēgas vārdi: Krāsu redze, datorizēts krāsu redzes tests, hromatiskais izšķiršanas slieksnis.",0
539,Noguruma novērtēšana ar krāsu dimensionalitātes testu,"Bakalaura darbs ir uzrakstīts latviešu valodā, tajā ir 31 lappuse, kuru sastāvā ir 19 attēli, 3  tabulas, 15 literatūras vienības.Darba mērķis: Ar izveidoto krāsu dimensionalitātes testu novērtēt mentālo nogurumu un noteikt sliekšņus no rīta, pa dienu un vakarā.Dalībnieki: Eksperimentā piedalījās 10 dalībnieki (vecums 21-22). Pētījuma dalībniekiem nebija krāsu redzes traucējumi. Metode: Datorizēts tests, kas sastāv no 20x20 krāsainiem kvadrātu laukumiem. Pētījuma dalībniekiem jāatpazīst divkrāsains “C” burta stimuls uz krāsaina fona pēc 4AFC metodes. Rezultāti un secinājumi: Ar izveidoto krāsu dimensionalitātes testu nav iespējams novērtēt mentālo nogurumu. Pētījuma dalībniekiem sliekšņa vērtības dienas laikā pieaug.",0
540,Redzes kontrasta adaptācijas un pēcefekta mehānisms,"Maģistra darbā aprakstīti redzes sistēmas adaptācijas un kontrasta uztveres procesi. Tika kvalitatīvi un kvantitatīvi pētīta kontrasta uztveres izmaiľa laika gaitā pēc adaptācijas uz augsta kontrasta sinusoidālo režģi, kā arī noteikta kopējā adaptācijas pakāpes atkarība no pielietotu stimulu parametriem. Literatūras apskatā ir apkopota informācija par laika periodu no 1965. līdz 2014. gadam. Maģistra darbs uzrakstīts latviešu valodā, tā apjoms ir 75 lpp. Darbs satur 36 attēlus, 13 tabulas, 7 pielikumus un tajā tika izmantoti 58 literatūras avoti.",0
541,Mentālā noguruma ietekme uz vizuālās grupēšanas uzdevumu veikšanu,"Maģistra darbs uzrakstīts latviešu valodā uz 35 lapām. Tas satur 30 attēlus, 1 pielikumu un 30 atsauces uz literatūras avotiem.Darba mērķis: noskaidrot, kā nogurums ietekmē vizuālās grupēšanas uzdevumu veikšanu.Metode: pētījuma dalībniekiem bija jāveic četri vizuālās grupēšanas uzdevumi, kuros pēc iespējas īsākā laikā bija jāatrod blakus esoši elementi ar atvērumu vienā virzienā, uzklikšķinot uz tiem ar peli. Uzdevumi tika veikti vienā no četriem diennakts laikiem.Rezultāti: Grupēšanas uzdevumu veikt ir vieglāk, ja grupēšana notiek pēc vairākām pazīmēm. Diennakts laikam, kad uzdevums veikts, un stundu skaitam pēc pamošanās ir ietekme uz uzdevuma veikšanu.Atslēgas vārdi: mentālais nogurums, grupēšana",0
542,Ekrāna radītas diskomforta žilbšanas atkarība no telpas apgaismojuma,"Bakalaura darbs „Ekrāna radītas diskomforta žilbšanas atkarība no telpas apgaismojuma” ir uzrakstīts latviešu valodā uz 29 lappusēm. Tas satur 17 attēlus, 2 tabulas un 33 atsauces uz literatūras avotiem.Darba mērķis: Novērtēt dažādu faktoru ietekmi uz diskomforta žilbšanu gados jauniem cilvēkiem.Metode: Pētījumā piedalījās 24 dalībnieki, vecumā no 19 līdz 26 gadiem, kuriem tika noteikts fotopiskos un mezopiskos apstākļos patīkamākais ekrāna spožums, gan pie augsta, gan pie zema ekrāna stimula kontrasta.Secinājumi: Diskomforta žilbšana pastiprinās, ja pieaug attiecība starp ekrāna un telpas apgaismojumiem. Mezopiskos apstākļos zema kontrasta stimula ekrāna spožums tiek izvēlēts lielāks, nekā pie augsta stimula kontrasta, jo pie zema kontrasta nākas izvēlēties starp redzēšanu un žilbšanu.",0
543,Atkārtotu sakādisku acu kustību ietekme uz verģences atbildi,"Maģistra darbs ir uzrakstīts latviešu valodā uz 40 lapaspusēm. Tas satur 19 attēlus, 5 tabulas un 41 atsauci uz literatūras avotiem. Mērķis: izvērtēt atkārtotu sakādisku acu kustību ietekmi uz verģences atbildi.Metode: Četriem pētījuma dalībniekiem tika analizēts maksimālais verģences ātrums, laiks, kad tiek sasniegts maksimālais verģences ātrums, dubultās verģences un sakāžu skaits pirms un pēc nogurdināšanas.Rezultāti un secinājumi: Nogurums katra pētījuma dalībnieka verģences atbildi ietekmē atšķirīgi. Izteiktākas izmaiņas novērotas diverģences atbildē, kā arī pie lielākiem verģences stimuliem. Atšķirība sakāžu un dubultās verģences skaitā pirms un pēc noguruma netika konstatēta.",0
544,Tīklenes attēlu iegūšana ar dažādiem apgaismojumiem,"Maģistra darbs ir uzrakstīts latviešu un angļu valodās, datorsalikumā uz 48 lapām. Tas satur 34 attēlus, 6 tabulas, 37 atsauces uz literatūras avotiem.Mērķis: izveidot spektrāli maināmu gaismas avotu, kas uzlabotu diabēta radītu tīklenes bojājumu un citu tīklenes struktūru kompjūter-diagnostiku.Metode: Spektrāli maināms gaismas avots, kas ir balstīts uz digitālās mikrospoguļu ierīces (DMD) un modificētas fundus kameras, kas komplektēti ar monohromatisku kameru tīklenes attēlu iegūšanai. Tīklenes attēli uzņemti, gan no vesela pētījuma dalībnieka, gan diabēta pacientiem.Secinājumi: Ar spektrāli maināmu gaismas avotu ar optimizētiem apgaismojumiem var uzņemt uzlabota kontrasta tīklenes struktūru un bojājumu attēlus.",0
545,Koherentas kustības uztveres sliekšņa noteikšana ar dažādām psihofizikālajām metodēm,"Maģistra darbs ir uzrakstīts latviešu valodā uz 45 lapām. Tas satur 28 attēlus, 2 tabulas un 40 atsauces uz literatūras avotiem.Darba mērķis: Noteikt koherentas kustības uztveres slieksni, izmantojot dažādas psihofizikālās metodes.Hipotēze: Izmantojot konstantā stimula metodi koherentas kustības sliekšņa novērtēšanā, iegūstams augstāks slieksnis nekā ar adaptīvo “trepju” metodi.Eksperimenta dalībnieki: 20 dalībnieki, 20-30 gadus veci.Metode: Datorizēta programma, ar kuras algoritma palīdzību uz datora ekrāna tiek projicēts stimuls – koherenti punkti.Rezultāti: Ar konstantā stimula metodi iegūstams augstāks slieksnis nekā ar adaptīvo “trepju” metodi, taču iegūtie rezultāti ir salīdzināmi. Atslēgas vārdi: kustība, kustības uztvere, psihofizikālās pētījumu metodes, adaptīvā “trepju” metode, konstantā stimula metode",0
546,"Acs aksiālā garuma un refrakcijas izmaiņas tuvredzīgiem bērniem 6 līdz 12 gadu vecumā, lietojot ortokeratoloģijas kontaktlēcas","Bakalaura darbs ir uzrakstīts latviešu valodā, datorsalikumā uz 53 lappusēm. Tas satur 21 attēlu, 13 tabulas, 4 pielikumus, 43 atsauces uz literatūras avotiem.Atslēgvārdi: ortokeratoloģija, miopijas kontrole, acs aksiālais garums, sklēras biezumsMērķis: novērtēt ortokeratoloģijas ietekmi uz miopu bērnu refrakcijas stabilizēšanu.Metodika: līdz 12 gadus veciem 10 bērniem, kuri lieto ortokeratoloģijas kontaktlēcas, 6 mēnešu periodā tika mērīta refrakcija, redzes asums, radzenes topogrāfija, acs aksiālais garums un sklēras biezums.Rezultāti: 19 no 20 acīm aksiālais garums ir palielinājies, kopā vidēji par +0,15 mm, bet redzes asuma izmaiņas nav konstatētas. Pārējo parametru izmaiņas nav klīniski būtiskas. Secinājumi: Praksē novērotie gadījumi un vēsturisko izmeklējumu dati, liecina par pozitīvu ortokeratoloģijas lomu refrakcijas stabilizēšanā.",0
547,Jonizējošā starojuma radītās optiskās absorbcijas izmaiņas PLZT keramikā,"Pētīta inducētā optiskā absorbcija PLZT keramikā. Īsi dzīvojošās absorbcijas pētījumi veikti paraugu ierosinot ar liela blīvuma elektronu kūļa impulsiem. Elektronu kūļa inducētā optiskā absorbcija reģistrēta temperatūras diapazonā no 90K līdz 700K. Reģistrēti arī rentgenstaru inducētās optiskās absorbcijas spektri.Noskaidrots, ka īsi dzīvojošās absorbcijas spektrs 1.0-3.0eV sastāv no daudzām absorbcijas joslām, no kurām galvenās ir ar maksimumiem pie E=1.45eV un E=2.3eV. Darbā diskutēti novēroto joslu cēloņi. Analizējot absorbcijas atkarību no temperatūras, novērtēta absorbcijas centru stabilitāte, noskaidrots, ka daļa absorbcijas centri ir ļoti stabili. Novērota īsi dzīvojošās absorbcijas augšana pēc elektrona kūļa impulsa beigām, kas norāda uz lādiņnesēju migrāciju līdz tie tiek saķerti par absorbciju atbildīgajos ķērājcentros.",0
548,Akomodācijas atpalikšana pie pastiprinātas tuvuma slodzes,"Maģistra darbs ir uzrakstīts latviešu valodā uz 37 lapām. Tas satur 17 attēlus, 3 tabulas, 1 pielikumu un 34 atsauces uz literatūras avotiem.Darba mērķis: izpētīt akomodācijas atpalikšanas saistību ar pastiprinātu tuvuma darbu un sūdzībām par redzi tuvumā.Dalībnieki: 12 dalībnieki, kuriem nav tuvredzības, izteiktas heteroforijas vai heterotropijas, acu kustību traucējumu, ir laba binokulārā redze un stereoredze.Rezultāti un secinājumi: Rezultāti parāda, ka akomodācijas atpalikšana redzes slodzes ietekmē ir atkarīga no katra dalībnieka individuālajām redzes funkciju īpatnībām (piemēram, refrakcijas lieluma) un vispārējā noguruma. Pat nelielas nekoriģētas hipermetropijas gadījumā novēro lielas akomodācijas atpalikšanas svārstības gan 25 cm, gan 40 cm attālumā. Eksperimenta rezultāti apstiprina, ka ne vienmēr subjektīvās sūdzības, kas norādītas aptaujas anketās, ir saistāmas ar akomodācijas darbības traucējumiem.",0
549,Subjektīvi patīkamākais ekrāna spožuma līmenis atkarībā no vecuma un telpas apgaismojuma ,"Maģistra darbs „Subjektīvi patīkamākais ekrāna spožuma līmenis atkarībā no vecuma un telpas apgaismojuma” uzrakstīts latviešu valodā, datorsalikumā uz 31 lapas. Tas satur 26 attēlus, 3 tabulas un 27 atsauces uz literatūras avotiem.Darba mērķis: novērtēt ekrāna radīto diskomforta žilbšanu gados jaunākiem un vecākiem pētījuma dalībniekiem dažādos apgaismojuma apstākļos.Metode: pētījumā tika noteikts 29 dažāda vecuma dalībnieku subjektīvi patīkamākais ekrāna spožuma līmenis fotopiskos un mezopiskos apgaismojuma apstākļos, lasot augsta un zema kontrasta tekstu. Secinājumi: zemākos telpas apgaismojuma apstākļos, neatkarīgi no vecuma, dalībnieki izvēlējās zemāku ekrāna spožumu nekā gaišākā telpā. Zema kontrasta teksta lasīšanai nepieciešams augstāks ekrāna fona spožums.",0
550,Dinamiskā programmēšana un tās pielietojums ekonomikā,"Bakalaura darba mērķis ir sniegt teorētisko un praktisko ieskatu par dinamiskās prog- rammēšanas algoritma izmantošanas metodēm. Darbā ir sniegtas dažu pamatjēdzienu defi- nīcijas, ir aprakstīta algoritma teorētiskā daļa. Kā arī, ir izanalizēti dinamiskās programmē- šanas risināšanas posmi. Darbā ir aprakstīti četri uzdevumi, kurus var rēķināt ar šo metodi. Darbs ir metodiska rakstura, tas varētu noderēt, apgūstot matemātiskās programmēšanas metodes.",0
551,Lineārās programmēšanas metode lēmumu pieņemšanai balstoties uz nestriktām priekšrocības attiecībām,"Bakalaura darbā tiek apskatīti vairāki priekšrocības attiecību veidi: lingvistiskās priekšrocības attiecības, multiplikatīvās priekšrocības attiecības un nestriktās priekšrocības attiecības. Lielāka uzmanība ir pievērsta tieši nestriktās priekšrocības attiecībām. Tiek aprakstīti vairāki modeļi, kas balstās uz lineāro programmēšanu, ar kuru palīdzību var atrisināt grupas lēmuma pieņemšanas problēmu, izmantojot nestriktas priekšrocības attiecības.",0
552,Elektronu viļņu pakešu nestacionārās dinamikas modelēšana,"Elektronu kvantu sūkņu modelēšanā līdz šim pārsvarā tika izmantoti fenomenoloģiski tuneļbarjeru modeļi, kuros elektronu transports tiek raksturots ar nekoherentās pārejas ātrumu. Šajā darbā tiks pētīti tuneļbarjeru koordinātu telpas modeļi, risinot no laika atkarīgo Šrēdingera vienādojumu vienā dimensijā. Ir paredzēts salīdzināt mikroskopiski aprēķināto pārejas ātrumu parametriskās atkarības ar literatūrā zināmajiem fenomeno- loģiskajiem modeļiem.",0
553,Novērtējumu kļūdu analīze neatbildētības gadījumā,"Darba tēma ir ""Novērtējumu kļūdu analīze neatbildētības gadījumā"". Neatbildētība ir ļoti aktuāla problēma ar kuru saskarās visos apsekojumos. Darbā tiek izpētīts neatbildētības teorētiskais pamats, aplūkota neatbildētības ietekme uz novērtējuma precizitāti un iespējas šo ietekmi samazināt. Lai apstiprinātu teorētiskos apgalvojumus par neatbildētības ietekmi darbā dažādiem novērtējumiem tiek rēķinātas vidējās kvadrātiskās kļūdas atbildējušo respondentu, neatbildējušo respondentu daļām un populācijas kopumam. Ar praktisku piemēru tiek parādīts, ka ar svaru sistēmas korekcijas palīdzību tiek palielināta novērtējumu precizitāte (samazināta neatbildētības ietekme).",0
554,Nekustāmā īpašuma vērtēšanas modeļi,"Bakalaura darbs veltīts nekustāmā īpašuma masveida vērtēšanas problemātikai. Bakalaura darbā apskatīti nekustāmā īpašuma masveida vērtēšanas pamatprincipi un vērtēšanā izmantotie modeļu tipi. Darbā apskatīta ratio analīzes metodoloģija, kas tiek izmantota masveida vērtēšanas rezultātu novērtēšanai. Aprakstot spēkā esošo dzīvokļa īpašuma vērtēšanas modeli, ko izmanto Valsts zemes dienests, darbā piedāvāts vērtēt dzīvokļa īpašumu kā vienotu īpašumu, nedalot tās vērtību atsevišķās sastāvdaļas, tādās kā zeme, koplietošanas telpas un dzīvokļa īpašuma telpu grupas, kā arī veikti citi esošā modeļa uzlabojumi. Pārejot uz vienota īpašuma vērtēšanas principu, ar lineārās regresijas palīdzību iegūts jauns vērtēšanas modelis. Iegūtais dzīvokļa īpašuma vērtēšanas modelis salīdzināts ar spēkā esošo modeli, izmantojot ratio analīzi. Jaunais modelis dod būtisku uzlabojumu dzīvokļa īpašuma vērtēšanā, nodrošinot horizontālo vienlīdzību dažādu teritoriju griezumā. Darba izstrādē tika izmantota statistiskās programmas SPSS un EViews.",0
555,Masīvas dubultzvaigžņu sistēmas HD50975 augstas izšķirtspējas spektroskopija,"Šajā darbā mēs veicam dubultzvaigžņu sistēmas HD50975, kura sastāv no divām masīvām komponentēm, analīzi, izmantojot augstas izšķirtspējas absorbcijas spektrus, kas iegūti viļņu garumu diapazonā no 3200 līdz 9800 Å. Mēs identificējam dažādiem ķīmiskiem elementiem atbilstošās absorbcijas līnijas un, izmantojot atmosfēru modeļu metodi, aprēķinām dzelzs grupas elementu un eiropija koncentrācijas zvaigznes atmosfērā ar mērķi precizēt tās ķīmisko sastāvu. Papildus tam darbā tiek iegūtas un salīdzinātas divos dažādos neitronu satveršanas procesos sintezēto elementu koncentrācijas zvaigznes atmosfērā ar mērķi precizēt neitronu satveršanas procesa elementu izcelsmes mehānismu.",0
556,Plakana profila divslāņu indukcijas spoles izveide,"Darbā tiek izstrādāta indukcijas spole ar jauna tipa ģeometriju. Galvenais mērķis ir izveidot spoli tā, lai pie tās pēc iespējas tuvāk varētu novietot pastāvīgo magnētu sistēmu un maksimizētu spoles inducēto lauku. Spoles izmēru izvēlei, veikti analītiski novērtējumi. Izveidots spoles ģeometriskajām īpašībām atbilstošs skaitliskais modelis, un modelētie dati salīdzināti ar cita veida ģeometrijas spolēm. Eksperimentālais modelis izveidots laboratorijas apstākļos un tiek pielāgots jau esošam strāvas avotam. Ap spoli izveidota noslēgta cikla ūdens dzesēšanas sistēma. Apskatīta spoles izdalītā un ar dzesēšanas sistēmas palīdzību aizvadītā siltuma bilance. Veikta skaitliska un eksperimentāla magnētiskā lauka noteikšana pastāvīgo magnētu sistēmai, kas atrodas ap spoli, atkarībā no to attāluma. Darbā salīdzināti analītiski, skaitliski un eksperimentāli iegūtie rezultāti, izvērtēti to trūkumi un priekšrocības.",0
557,Regularizācijas filtru salīdzinošā analīze 3D konstrukciju topoloģijas optimizācijai,"Darbs ir veltīts topoloģijas optimizācijas izpētei un tās regulējošo filtru salīdzinošai analīzei,izmantojot 3D konstrukcijas. Darbā tiek apskatīti divi filtri – jūtīguma filtrs un Gausa filtrs.Ar matemātiskām metodēm tiek aprēķinātas filtru rādītās izmaiņas konstrukcijā, ja tiek mainītifiltru parametri. Darba galvenais mērķis ir izpētīt šos divus filtrus un veikt to salīdzinošoanalīzi, vērtējot filtru darbības precizitāti, rēķināšanas laiku un mērķa funkcijas minimālās vērtības.Darbā tiek apskatīti vairāki 3D konstrukciju piemēri, piemēram, Rīgas dzelzceļa tilts. Tikaiegūti rezultāti, kas nākotnē tiks izmantoti topoloģijas optimizācijas regularizācijas filtru plašākaiizpētei un pielietošanai. Darbā tiek dots ieskats, kur mūsdienās tiek pielietota topoloģiskāoptimizācija.",0
558,Klasifikācijas uzdevumu risināšana e-komercijā ar mašīnmācīšanās algoritmiem programmā R,"Darbā aplūkoti mašīnmācīšanās algoritmi un to pielietošana konkrētu e-komercijas klasifikācijas problēmu risināšanā. Darba mērķis ir izpētīt un eksperimentāli noskaidrot piemērotākosmašīnmācīšanās algoritmus sekojošu praktisku problēmu risināšanai: Produktu klasificēšana pēc atribūtiem, Produktu atbilstība meklēšanas kritērijam. Darbā tiek apskatīts mašīnmācīšanās algoritmu teorētiskais pamatojums un tiek praktiski pielietoti mašīnmācīšanās algoritmi izmantojot programmu R. Tiek analizēti un izvērtēti rezultāti.",0
559,Polimino ar uzdotu salikumu skaitu konstruēšanas problēma,"Darbā aplūkota kombinatoriskās ģeometrijas problēma par tādu polimino konstruēšanu, kurus no uzdota k-mino kopijām var salikt tieši n veidos. Galvenā uzmanība pievērsta gadījumiem, kad k-mino lomā tiek ņemts domino un tetramino T. Atšķirībā no domino polimino eksistences problēma tetramino T gadījumā līdz šim nav atrisināta. Bakalaura darbā tā ir atrisināta visiem n ",0
560,Laika skalu dinamisko vienādojumu integrālā stabilitāte,"Darbā aplūkota laika skalu dinamisko vienādojumu integrālā stabilitāte. Apskatītas svarīgākās laika skalu īpašības, triviālā atrisinājuma stabilitātes jēdziens parastajiem diferenciālvienādojumiem, diferenču vienādojumiem un laika skalu vienādojumiem. Darba mērķis ir pierādīt dinamisko sistēmu stabilitāti izmantojot laika skalu analīzi, kas būtuvispārīgs pierādījums, ko var reducēt gan uz parasto diferenciālvienādojumu stabilitāti, ja T = R, gan uz diferenču vienādojumu stabilitāti, ja T = Z, kur T ir laika skala.",0
561,Lasso regresija ar empīrisko ticamības funkciju,"Maģistra darbs iepazīstina ar daudzdimensijas regresijas metodēm  - lasso, adaptētais lasso un scad - un to praktiskiem piemēriem. Tiek aprakstīta soda funkcija, kas palīdz veikt regresijas modeļa neatkarīgo mainīgo atlasi, un orākula procedūra ar orākula īpašībām, kas ir svarīgs nosacījums modeļiem ar labu prognozēšanas spēju. Darbā tiek parādīts reāls pielietojums sociālo darbinieku noslodzes mērījumos. Turpinājumā tiek aplūkota empīriskā ticamība ar soda funkciju, kurai ilustrēta orākula procedūra.",0
562,Klasifikācijas metožu lietojums vilciena vagonu tipa noteikšanai no attēla,"Datorredzes un tēlu atpazīšanas jomu attīstība paver iespēju veikt dažādu ikdienā nozīmīgu procesu automatizāciju. Lai aizvietotu cilvēka veiktu vilcienu vagonu vizuālo pārbaudi un automātiski konstatētu dažāda veida novirzes no normas, ir nepieciešams veikt vagonu klasifikāciju pēc tipa. Darbā tiek aplūkotas dažas attēlu apstrādes tehnikas, ar kuru palīdzību tiek iegūtas vagona attēla krāsas, struktūras un izmēra iezīmes. Tālāk tiek apskatītas un izvērtētas vairākas klasifikācijas metodes un divas piemērotākās no tām, atbalsta vektoru metode jeb SVM un nozīmīgo vektoru metode jeb RVM, tiek aprakstītas sīkāk. Rezultātā tiek izstrādāts sistēmas prototips, kas var atšķirt dažāda tipa vagonus ar lielu precizitāti.",0
563,Maiņstrāvas magnētiskā lauka mērīšana augstas temperatūras apstākļos izmantojot spolītes ar ferīta serdi,"Šī darba mērķis ir izpētīt spolītes ar ferīta serdi. Mērīšanai izmantot mainīgu magnētisko lauku. Mērījumi veikti ar vairākām spolītēm, lai novērtētu, cik uzticama būtu šāda veida mērīšana.Darbā apskatīti sekojoši jautājumi:•spolīšu inducētais spriegums dažāda stipruma ārējos magnētiskajos laukos, tā forma;•spolīšu inducētais spriegums pie dažādiem leņķiem pret magnētiskā lauka līnijām;•spolīšu inducētais spriegums pie dažādām temperatūrām;•spolīšu kritiskā temperatūra.Rezultāti tiek salīdzināti ar teorētiskajiem datiem un izdarīti secinājumi par to vai šīs spolītes un šāda metode ir noderīga LU FI patreizējos un nākotnes projektos.",0
564,Džeknaifa empīriskās ticamības metodes izmantošana ticamības intervālu konstruēšanai laukumam zem ROC līknes,"Mūsdienās arvien lielāku popularitāti gūst neparametriskās statistikas metodes. Viena no šādām plaši izmantotajām metodēm ir empīriskās ticamības metode (EL). To kombinējot ar džeknaifa pseido vērtībām, iegūst džeknaifa empīrisko ticamības metodi (JEL). Šī darba mērķis ir pētīt JEL metodes izmantošanas iespējas normalizēto parciālo laukumu zem ROC līknes (AUC) novērtēšanā. Izmantojot šo metodi, tika konstruēti ticamības intervāli gan vienam normalizētajam parciālajam AUC, gan laukumu starpībai. Darba gaitā tika veiktas arī simulācijas, kas parādīja, ka džeknaifa empīriskās ticamības metode strādā ievērojami labāk par normālās aproksimācijas metodi, kā arī tika apskatīts metodes pielietojums reāliem datiem.",0
565,Signālu apstrādes metodes,"Maģistra darba mērķis ir aplūkot dažādas signālu apstrādes metodes, tās salīdzināt un pielietot praktiskām datu problēmām. Galvenā darba daļa ir veltīta Furjē teorijai un signālu filtrācijas metodēm, kā arī ar signālu apstrādi saistītām problēmām, tādām kā aliasings. Darbā tiek apskatīts filtrācijas metožu pielietojums skaņas signālu apstrādē. Galvenās filtrācijas metodes, kas aplūkotas darbā ir augstās/zemās caurlaides metode, joslas caurlaides metode, kā arī vispārīgā filtra metode un dekonvolūcijas metode. Tāpat darbā tiek aplūkota signālu salīdzināšana ar šķērs-korelācijas metodi un apskatīts šīs metodes praktisks pielietojums.",0
566,Atgriešanās līmeņa aprēķināšana ekstremāliem nokrišņiem Latvijā,"Darbā tika aplūkota ekstremālo nokrišņu atgriešanās līmeņa aprēķināšana ar statistiskās modelēšanaspalīdzību. Tas tika veikts ar divām dažādam metodēm, kas ietver sadalījuma piemeklēšanudatiem. Pirmā metode piemeklē sadalījumu gada maksimālām novērotām vērtībām (blokumaksimumu metode), otrā — datiem, kas pārsniedz noteikto slieksni (maksimumu virs sliekšņametode). Lai pārbaudītu vai atrastais sadalījums atbilst datiem, tika veikti atbilstošie statistiskietesti. Tika salīdzināti abu metožu rezultāti novērotiem nokrišņu datiem Latvijā 1961.-2010.periodā. Iegūtie rezultāti ir svarīgi, jo tiem ir liela nozīme lēmumu pieņemšanas procesos, kasir saistīti ar vadības, plānošanas, projektēšanas un būvniecības jomām, un palīdz novērtēt būvkonstrukcijuizturību ekstremālos apstākļos.",0
567,Rezolūcijas teorijas lietojums pirmās kārtas loģikā,"Darbā tiek aplūkota rezolūciju metode, kas balstās pierādījumā no pretējā. Pieradījumā no pretējā tiek parādīts, ka pierādāmās formulas noliegums noved pie pretrunām ar aksiomu sistēmu. Šī darba mērķis ir sniegt rezolūciju metodes teorētisku pamatojumu un implementēt rezolūciju metodi datorprogrammas veidā. Darbā sniegts pirmās kārtas loģikas valodas apraksts, definēts loģisko seku jēdziens, aplūkoti rezolūciju metodei nepieciešamie formulu pārveidojumi, pieradīta Herbranda teorēma, aplūkota pirmās kārtas loģikas formulu unifikācija, formulēti vienkāršākie rezolūciju metodes paņēmieni un sniegts teorētiskais pamatojums to lietošanai.Darbs uzrakstīts latviešu valodā, tajā ir 179 lappuses, 11 attēli un 11 literatūras atsauces.",0
568,Augšup-pārveidotā luminiscence ar Er3+ joniem aktivētā LaInO3,"Darba gaitā tika iegūti LaInO3 paraugi ar dažādas koncentrācijas Er3+ jonu piemaisījumiem. Paraugi tika sintezēti, karsējot La(O〖H)〗_3, In(O〖H)〗_3 un Er(O〖H)〗_3 maisījumu 1250°C temperatūrā.Iegūtajiem paraugiem tika mērīti augšup-pārveidotās luminiscences spektri, kuros tika novērotas erbijam raksturīgas luminiscences joslas. Palielinot Er3+ jonu koncentrāciju, mainās zaļās un sarkanās luminiscences spektra daļas intensitātes attiecība par labu sarkanajai daļai.Lai noteiktu, kādi procesi ir atbildīgi par luminiscenci katras koncentrācijas gadījumā, paraugiem tika izmērītas augšup-pārveidotās luminiscences dzišanas kinētika.Balstoties uz eksperimentālajiem datiem, tika spriests par augšup-pārveidotās luminiscences dabu LaInO3 materiālā, kā arī raksturota erbija jonu koncentrācijas ietekme uz augšup-pārveidotās luminiscences efektivitāti.",0
569,Grafēna/metāla oksīda kompozīta elektroforētiska iegūšana un fizikāli ķīmiskās īpašības,"Darbā tiek pētīti divu metālu oksīdu, Fe2O3 un TiO2, trīs kompozītmateriālu kombinācijas ar grafēna oksīdu, GO, kam tiek izstrādāta elektroforētiska kārtiņu iegūšanas metode.Materiāliem veikta elektroķīmisko īpašību izpēte. Materiāliem iegūtas attiecīgas gravimetriskās lādiņietilpības: TiO2/reducēta GO materiālam 116 mAh/g pie 20 mA/g strāvas, Fe2O3/reducēta GO materiālam 39 mAh/g pie 30 mA/g, TiO2/Fe2O3/reducēta GO materiālam 93 mAh/g pie 50 mA/g, paraugiem, kas reducēti 700 °C, bet paraugiem, kas reducēti 500 °C: TiO2/reducēta GO materiālam 775 mAh/g pie 125 mA/g, Fe2O3/reducēta GO materiālam 232 mAh/g pie 1000 mA/g; TiO2/Fe2O3/reducēta GO materiālam 985 mAh/g pie 110 mA/g.TiO2/Fe2O3/reducēta GO kompozīts uzradīja izcilas ciklējamības spējas uzrādot 100% no sākotnējās gravimetriskās lādiņietilpības pēc 100 uzlādes/izlādes cikliem.",0
570,Uz B-splainiem balstītas augstākas kārtas F-transformācijas,"Tiešā F-transformācija ir lineārs attēlojums no universā X (šajā darbā - intervāls [a;b]) definētām nepārtrauktām  funkcijām uz vektoru telpu, kur vektora vērtības apraksta funkciju atbilstoši universa X nestriktam sadalījumam. Inversā F-transformācija attēlo tiešās F-transformācijas rezultātā iegūto vektoru par funkciju, kas aproksimē oriģinālo funkciju. Šīs pieejas vispārinājums ir augstākas kārtas F-transformācijas, kad tiešās transformācijas rezultātā iegūst vektoru ar polinomiālām komponentēm.Tiešās un inversās transformācijas īpašības ir būtiski atkarīgas no izvēlētā universa nestriktā sadalījuma. Šajā darbā tiek aplūkotas transformāciju īpašības, kad nestrikto sadalījumu iegūst ar B-splainu palīdzību; tiek parādīts, ka aprakstītā sadalījuma izvēle ļauj būtiski paaugstināt aproksimācijas kvalitāti, aproksimējot funkciju ar tās inverso Fm-transformāciju.",0
571,Valsts pārbaudes darba matemātikā 9.klasē didaktiskā analīze,"Maģistra darbā „Valsts pārbaudes darba matemātikā 9. klasē didaktiskā analīze” tiek izpētīta aktuāla problēma – kā labāk sagatavoties eksāmenam 9. klasē. Darbā tiek izpētīti un analizēti pārbaudes darbi no četrām valstīm. Izveidots uzdevumu komplekts, kas satur uzdevumus no eksāmeniem Somijā, Dānijā un Krievijā. Sagatavotais materiāls ir noderīgs topošajiem un praktizējošajiem matemātikas skolotājiem, kas gatavo skolēnus 9. klases pārbaudes darba kārtošanai. Darbā izmantots diagnosticējoša darba 8. klasē rezultātu pētījums. Darbā ir 53 lapas puses, 6 nodaļas ar 13 attēliem, 17 bibliogrāfiskā saraksta vienības. Pielikumā tabulas.",0
572,"Lietotnes ""ClassFlow"" didaktiskais aspekts vidusskolas matemātikā","Darba mērķis ir apzināt elektronisko mācību līdzekļu izmantošanu matemātikas stundās Latvijas skolās, izpētīt vienas konkrētas lietotnes – ""ClassFlow"" – darbības pamatprincipus, kā arī atrast jēgpilnus un efektīvus veidus šīs lietotnes izmantošanai vidusskolas matemātikas apguvē, izveidojot uzdevumus par konkrētiem matemātikas tematiem.Aprakstītās metodes un uzdevumi ir praktiski noderīgi matemātikas skolotājiem, plānojot kārtējo mācību stundu, veicinot mūsdienīga mācību procesa īstenošanu.Maģistra darbs sastāv no četrām nodaļām, četrām apakšnodaļām un pielikuma.",0
573,Nātrija-bismuta titanātu saturošu cieto šķīdumu struktūra,"Maģistra darbā ar rentgendifrakcijas metodi ir pētītas divas cieto šķīdumu sistēmas - Na1/2Bi1/2TiO3-SrTiO3–PbTiO3 un Na1/2Bi1/2TiO3-CaTiO3. Difrakcijas ainu analīzei izmantota Ritvelda metode. Cietajos šķīdumos atkarībā no cietā šķīduma sastāva novēro gan plašus kristālisko fāzu koeksistences temperatūru intervālus, gan asas fāzu pārejas.Na1/2Bi1/2TiO3-SrTiO3–PbTiO3 cieto šķīdumu sistēmā novērojams  gan paraelektrisks, gan relaksora, gan segnetoelektrisks stāvoklis atkarībā no sastāva. Abās sistēmās veikti rentgendifrakcijas mērījumi un to analīze cietajiem šķīdumiem, uz kuriem iedarbojas elektriskais lauks. Polarizētam Na1/2Bi1/2TiO3 novēro fāzu pāreju uz literatūrā neminētu makroskopisku kristālisku fāzi.",0
574,Nanovadu mehānisko īpašību izpēte un to pielietojumi nanoelektromehāniskās sistēmās,"Darbā noteikti monokristālisku Sb2S3, Ge un BeO nanovadu Junga moduļi. Nanovadu šķērsgriezuma laukums noteikts robežās no 7.1⋅102 nm2 līdz 7.8⋅104 nm2, garums no 3,1 µm līdz 136 µm. Mērījumi veikti skenējošā elektronu mikroskopā. Izmantotas atšķirīgas mehānisko īpašību noteikšanas metodes – elektriskā lauka ierosināta mehāniskā rezonanse, nanovadu lieces un spiedes deformācijas – un secināts, ka iegūtie rezultāti kļūdu robežās sakrīt. Eksperimentāli noteiktās Junga moduļa  vērtības – 36 ± 9 GPa, 135  ± 40 GPa un 97 ± 24 GPa attiecīgi Sb2S3, Ge un BeO nanovadiem.Pētīts ar dabīgo oksīdu klātu Ge nanovadu pielietojums nanoelektromehāniskā slēdzī. Parādīts, kā adhēzija starp aktīvo elementu un elektrodu slēdzim ieslēgtā stāvoklī ir saistīta ar kontakta elektriskajām īpašībām un slēdža darbības spriegumu.",0
575,Pulsa viļņa izplatīšanas ātruma noteikšana ar bezkontakta fotopletizmogrāfijas metodi,"Darbā pētīta bezkontaktu fotopletizmogrāfijas (bPPG) metode ādas asinsrites attālinātai mērīšanai. Parādīta iespēja iegūt bPPG signāla izmaiņas no dažādām plaukstas vietām ārējo stimulu (aukstuma/siltuma) ietekmē. Izstrādāts bPPG analīzes algoritms un datorprogramma, ar kuras palīdzību no 2 interešu zonām var noteikt asins apjoma pulsāciju signālus, no kuriem tiek aprēķināti asinsrites hemodinamiskie parametri: pulsa viļņa ātrums,pulsa frekvence, pulsa amplitūda un fāžu nobīde starp signāliem 2 ādas zonās. Pētīta korelācija starp hemodinamiskajiem parametriem, kas mainās ādas sildīšanas ietekmē.",0
576,Kļūdu mehānismi adiabātiska elektronu sūkņa darbībā,"Darbā tiek apskatīts no laika atkarīgs atsevišķu elekronu transports adiabātiskoskvantu sūkņos. Īpaša uzmanība tiek pievērsta procesa precizitētei. Kvantu sūkņa darbībatiek aprakstīta, izmantojot uz kinētiskiem vienādojumiem balstītu modeli. Skaitliskieaprēķini un datu apstrāde veikti, izmantojot programmu paketi “Wolfram Mathematica10:0”. Iegūtie skaitliskie rezultāti ir salīdzināti ar eksperimentāliem datiem. Ir veiktakļūdu mehānismu klasifikācija un iegūtas analītiskais izteiksmes kļūdu aprakstam.",0
577,Noguruma ietekme uz vizuālo atmiņu,"Bakalaura darbs ir uzrakstīts latviešu valodā, datorsalikumā uz 50 lapām. Tas satur 29attēlus, atsauces uz 36 literatūras avotu, 6 pielikumus.Mērķis ir izpētīt vizuālās atmiņas spēju atpazīt attēlus un tā detaļas atšķirīgos nogurumaapstākļos. Pētījumā piedalījās 80 cilvēki ar vidējo vecumu 24 gadi. Dalībnieki pildīja datorizētuvizuālās atmiņas testu, kas sastāvēja no divām daļām. Pirmajā daļā bija jāatbild uz jautājumiem,ko redzēja norādītajā fragmentā un par kādu tēmu bija attēls. Otrajā daļā dalībniekiem vajadzējanorādīt, kurā no deviņiem laukumiem atradās dotais attēla fragments. Pēc testa bija jāatbild uzjautājumiem par savu ikdienas un dotā brīža pašsajūtu.Tika secināts, ka dalībnieki labāk atpazīst nesamaisītas bildes. Visvairāk kļūdas tikapieļautas telpu bildēs. Mundrie dalībnieki gan pareizās, gan nepareizās atbildes sniedz ilgāk kānogurušie dalībnieki. Visīsākais atbilžu reakcijas laiks tika novērots rīta grupā.",0
578,Optiski inducētas magnētiskās nestabilitātes magnētiskajos Šķidrumos,"Šī maģistra darba mērķis ir izpētīt magnētiskās nestabilitātes plānos ferokoloīdu slāņos, optiski inducējot tajos koncentrācijas režģi un pakļaujot tos ārējam magnētiskajam laukam. Paraugos ierosina temperatūras režģi ar Nd:Yag (λ=532) lāzerstaru inetrferences ainu, kas, savukārt, spēcīga Sorē efekta dēļ inducē paraugos koncentrācijas režģi. Ar He-Ne lāzera staru (λ=633nm), izmantojot hologrāfiskā attēla veidošanās efektu, optiski tiek vizualizēts daļiņu koncentrācijas sadalījums paraugā.Eksperimentos pamanāms kā ferokoloīda slāņa biezums un ārējā magnētiskā lauka virziens ietekmē paraugā optiski inducēto koncentrācijas režģi (t.i. kā mainās nestabilitāšu daba). Tika novērotas konvektīvas un magnetostatiskas magnētiskās nestabilitātes, noteiktas sakarības starp ferokoloīda un ārējo ierosmju raksturojošajiem parametriem, tām parādoties.",0
579,Luminiscences pētījumi ar diviem retzemju joniem aktivētos oksifluorīdu stiklos un stikla keramikās,"Baltās gaismas LED lampas ir ļoti aktuāls pētījumu objekts- tiek meklētas labākās izgatavošanas tehnoloģijas un veiksmīgākais luminoforu sastāvs. Svarīgi ir ne tikai iegūt baltu gaismu, bet arī nodrošināt augstu gaismas kvalitāti. Kā perspektīvi luminoforu materiāli tiek minēti ar retzemju joniem aktivēti oksiflorīdu stikli un stikla keramikas, jo šiem materiāliem piemīt labas mehāniskās un optiskās īpašības. Literatūras apskatā sniegta informācija par luminiscences mehānismu, baltās gaismas LED diožu ražošanas tehnikām un gaismas avotu krāsas raksturlielumiem, kā arī, apskatīti oksifluorīdu materiāli un retzemju jonu vispārīgās un luminiscences īpašības.Darba praktiskajā daļā izgatavoti ar retzemju jonu pāriem (Eu un kāds no Dy, Er, Ho, Sm, Tb trīsvērtīgiem joniem) aktivēti oksifluorīdu stikli un stikla keramikas. Ir nomērīti visu paraugu luminiscences spektri, atrasti un analizēti paraugu krāsu raksturlielumi. Atsevišķiem paraugiem veiktas arī DTA un XRD analīzes. Darbā secināts, ka visbaltāko gaismu ar augstu kvalitāti iespējams iegūt, ierosinot ar eiropiju un terbiju aktivētu paraugu UV ierosmes diapazonā, labus rezultātus uzrāda arī ar eiropiju un disproziju aktivēti paraugi.",0
580,Jauna veida cinka oksīda/poliakrilnitrila nanokabeļu struktūras un optisko īpašību saistība,"Darbā tika pētīti jauna veida nanokabeļi, kuru apvalku veido cinka oksīda slānis, bet serdi poliakrilnitrils (ZnO/PAN). Paraugi tika izgatavoti apvienojot elektrovērpšanas un atomāru slāņu uzklāšanas (ASU) metodes, kas ļāva iegūt jaunu materiālu ar lielu virsmas/tilpuma attiecību. ZnO/PAN nanokabeļu struktūra tika pētīta ar rentgenstaru difrakcijas, skenējošās elektronu mikroskopijas, infrasarkanās Furjē spektroskopijas un transmisijas elektronu mikroskopijas metodēm. Tika pētīta nanokabeļu fotoluminiscences īpašību atkarība no ZnO slāņa biezuma robežās no 20 līdz 5 nm.Darbā tiks izskaidrotas paraugus raksturojošo parametru izmaiņas atkarībā no novērotajām jauna veida materiāla struktūras un optiskajām īpašībām.",0
581,Piranilidena atvasinājumu optiskās un pastiprinātas spontānās emisijas īpašības PVK matricā,"Organiskie materiāli ir daudzsološi dažādiem moderniem pielietojumiem, tai skaitā optiski ierosinātiem organiskajiem cietvielu lāzeriem, kuriem vajadzīgi materiāli ar augstu pastiprināšanās koeficientu un zemām ierosmes enerģijām. Vairumā organisko sistēmu šie parametri ir limitēti krāsvielu molekulu kristalizācijas dēļ. Tādēļ savienojumi ar samazinātu kristalizēšanos būtu ļoti noderīgi.Šajā darbā tika pētītas plānās kārtiņas ar jauniem plaši zināmās krāsvielas DCM atvasinājumiem PVK polimēra matricā dažādās koncentrācijās. Kārtiņām tika uzņemti fotoluminiscences spektri un veikti pastiprinātas spontānās emisijas (PSE) mērījumi. Tika novērota spēcīga koncentrācijas ietekme uz emisijas spektriem, kā arī PSE sliekšņa vērtībām, kuras DCM atvasinājumiem bija ievērojami zemākas nekā oriģinālās molekulas gadījumā.",0
582,ZnxCd1-xO polikristālisko plāno kārtiņu iegūšana un īpašības,"Cinka oksīdu, kadmija oksīdu un to cietos šķīdumus mēģina plašāk pielietot elektronikā, pateicoties to fizikālajam īpašībām. Uz to bāzes ražo dažādas heterostruktūras un heteropārejas, kuras ir galvenās sastāvdaļas starojuma avotos un detektoros.Šajā maģistra darbā ir apkopota informācija par cinka oksīda, kadmija oksīda un to cieto šķīdumu kārtiņu iegūšanas metodēm, aprakstītas šo materiālu galvenās īpašības.Darba praktiskajā daļā parādītas jaunās ekstrakcijas-pirolītiskās metodes iespējas ZnO-CdO plāno kārtiņu iegūšanai uz stikla un kvarca pamatnēm. Paraugu raksturošanai izmanto rentgenstaru difrakcijas un skenējošo elektronu mikroskopiju. Daļai kārtiņu nosaka arī biezumu.Iegūtās kārtiņas ir polikristāliskas, pie tam atkarībā no organiskā prekursora sastāva var veidoties vairākas fāzes ar atšķirīgo struktūru. Kārtiņu kvalitāte ir atkarīga no to iegūšanas metodikas.",0
583,Noguruma ietekme uz apmiglojuma uztveri,"Maģistra darbs ir uzrakstīts latviešu valodā, datorsalikumāuz 48 lapaspusēm. Tas satur 38 attēlus, 4 tabulas, 18 atsauces uz literatūras avotiem.Darba mērķis: novērtēt noguruma ietekmi uz datorā stimulēta apmiglojuma uztveres sliekšņiem (tikko pamanāmais apmiglojums, skaidra attēla uztveres slieksnis).Metodika: apmiglojuma radīšanai tika izmantota avotu metode, lai noteiktu datorā stimulēta apmiglojuma adaptācijas ietekmi uz apmiglojuma uztveres sliekšņiem.Secinājumi: tikko pamanāmais apmiglojums, tiek konstatēts pie mazāka apmiglojuma filtra diametra, nekā, tad ja optotipa apmiglojuma līmenis tika pakāpeniski samazināts līdz skaidram attēlam.Atslēgas vārdi: apmiglojums, apmiglojuma adaptācija, apmiglojuma uztvere.",0
584,Bioloģiskās kustības uztvere mentālā noguruma apstākļos,"Maģistra darbs ir uzrakstīts datorrakstā latviešu valodā uz 40 lappusēm. Tas satur 23 attēlus, 3 tabulas, 38 atsauces uz literatūras avotiem un 1 pielikumu.Mērķis: Novērtēt noguruma ietekmi uz spēju izšķirt bioloģisko kustību dažādu trokšņu apstākļos.Pētījuma dalībnieki: Pētījumā piedalījās 159 datorlietotāji vecumā no 12 līdz 55 gadiem.Metodes: Datorizēta programma, kas attēlo bioloģisko kustību un rada papildu troksni punktu veidā, tika novērtēta pētījuma dalībnieku spēja atšķirt cilvēka bioloģisko kustību no haotisku punktu kustības dažādu trokšņu apstākļos.Atslēgas vārdi: Bioloģiskā kustība, nogurums, troksnis",0
585,Zīlītes atbildes reakcijas izmaiņas dienas laikā,"Maģistra darbs uzrakstīts uz 38 lapām, satur 23 attēlus, 4 tabulas, 1 vienādojumu, 2 pielikumus, 29 literatūras avotus.Darba mērķis: Noskaidrot kā izmainās zīlītes atbildes reakcija dienas laikā, izmantojot sinusoidāli modulētus īso un garo gaismas viļņu stimulus ar dažādām frekvencēm.Pētījumā piedalījās 7 dalībnieki, kuriem tika veikti zīlīšu reakcijas mērījumi, pie sinusoidāli modulēta zilās un sarkanās gaismas stimuliem ar divām frekvencēm – 0.25 un 0.50 Hz. Mērījumi tika veikti no rīta un vakarā ar 8 stundu intervālu. Rezultātā tika iegūts, ka vakara mērījumos zīlītes maksimālā diametra vērtība ir mazāka, nekā no rīta. Nav novērojama statistiski nozīmīga atšķirība starp fāzes nobīdēm rīta un vakara mērījumiem.Atslēgas vārdi: zīlītes diametra izmaiņas, pupilometrija, melanopsīns.",0
586,Acu kustības tekstu un pseidotekstu lasīšanā,"Darba mērķis ir noteikt acu kustību parametru atšķirības tekstu, pseidoteksu un z-rindu skenēšanā. Pētījumā piedalījās divas dalībnieku grupas (16 un 11 cilvēki). Dalībnieku acu kustības uzdevumu izpildes laikā tika pierakstītas ar videookulogrāfu iViewX Hi speed. Rezultāti parāda, ka vidējais fiksācijas laiks pseidotekstu lasīšanā ir būtiski ilgāks salīdzinājumā ar fiksācijas laiku jēgpilnu tekstu lasīšanā (204±3 ms tekstam un 265±4 ms pseidotekstam, p",0
587,Bioloģiskās kustības uztvere redzes lauka perifērijā,"Maģistra darbs uzrakstīts latviešu valodā, datorsalikumā uz 34 lapām. Tas satur 13 attēlus, 3 tabulas, 25 atsauces uz literatūras avotiem un 1 pielikumu.Darba mērķis: noskaidrot, vai, mainot bioloģiskā stimula leņķisko lielumu, perifērā redzes laukā iespējams sasniegt tikpat precīzu uztveri kā redzes laika centrā.Metode: Bioloģiskās kustības uztveres sliekšņa vērtība redzes lauka centrā un perifērijā tika noteikta izmantojot psihofizikālu BUDTIF adaptīvo trepju metodi. Secinājumi: Palielinot stimula leņķisko izmēru uz tīklenes, redzes lauka perifērijā var sasniegt līdzvērtīgu bioloģiskās kustības uztveri kā redzes centrā.Atslēgas vārdi: bioloģiskās kustība, redzes lauka ekscentritāte, uztveres slieksnis.",0
588,Lasīšanas atmiņas novērtēšana ar tekstu uz monitora un drukātu tekstu,"Maģistra darbs ir uzrakstīts latviešu valodā, datorsalikumā uz 66 lapām. Tas satur 11 attēlus, 14 tabulas un 114 atsauces uz literatūras avotiem.Izveidota modificēta lasīšanas atmiņas testa versija latviešu valodā diviem burtu 12pt un 14pt izmēriem.Parādīts, ka lasot uz papīra iespiestu tekstu, atceras vairāk informācijas, turklāt 12pt tekstā atšķirība ir 7%. Lasot drukāto un digitālo tekstu, atmiņas iegaumēšanas apjoms nav atkarīgs no lasāmā teksta burtu izmēra. Papildus iegaumēšanas uzdevums lasīšanas laikā paildzina lasīšanas laiku visiem izmantotajiem stimuliem pie jebkura teksta burtu izmēra. Atšķirība ar un bez papildus uzdevuma viena teikuma lasīšanas laikam pieaug, palielinoties lasāmo teikumu skaitam.",0
589,Akomodācijas atpalikšanas saistība ar nespecifisku tuvuma darba diskomfortu,"Maģistra darbs ir uzrakstīts latviešu valodā, uz 58 lapām. Tas satur 27 attēlus, 7 tabulas, 3 pielikumus un 52 atsauces uz literatūras avotiem.Darba mērķis: novērtēt akomodācijas atpalikšanas un citu redzes funkciju raksturojošo parametru saistību ar nespecifisku tuvuma darba diskomfortu.Metode: Akomodācijas atpalikšana tika mērīta ar Shin–Nippon SRW–5000 atvērta skata autorefraktometru 3 attālumos (40 cm, 30 cm un 34 cm), gan binokulāri, gan monokulāri. Subjektīvo simptomu novērtēšanai tika izmantotas CISS un Conlon aptaujas anketas. Rezultāti un secinājumi: Monokulāros apstākļos akomodācijas atpalikšana un SD ir lielāka kā binokulāros apstākļos, un palielinās, samazinoties darba attālumam. Atlasītai dalībnieku grupai tika novērota saistība starp Conlon anketas rezultātiem un heteroforijas lielumu 30 cm un 24 cm attālumā.",0
590,Reakcijas ātrums vizuāli telpiskajā uztverē mentālā noguruma apstākļos,"Bakalaura darbs ir uzrakstīts uz 35 lappusēm. Tas satur 32 attēlus, 1 tabulu un 22 atsauces uz izmantotās literatūras avotiem.Darba mērķis bija novērtēt, kā nogurums ietekmē cilvēka vizuāli telpisko uztveri un reakcijas laiku.Pētījuma daļā piedalījās 74 cilvēki. Pētījuma dalībnieki dažādos diennakts laikos (no rīta, pa dienu, vakarā, naktī) pildīja reakcijas ātruma testu. Rezultāti parādīja, ka apgalvojuma “pareizi” un objektu izkārtojumu sakritības gadījumā cilvēks sniedz ātrāk atbildi nekā, ja apgalvojums nav sakritis ar attēlā redzamo objektu izvietojumu. Novērtējot diennakts laika ietekmi, ilgāks atbildes laiku ir rīta pusē un vakarā. Sakarība novērojama gan pie “pareizā”, gan “nepareizā” apgalvojuma.",0
591,Acu pilienu mikrobioloģiski izmeklējumi,"Bakalaura darbs rakstīts latviešu valodā uz 29 lappusēm. Tas satur 6 tabulas, 7 zīmējumus, 23 atsauces uz literatūras avotiem un 2 pielikumus.Mērķis: Izpētīt konservantus saturošo un konservantus nesaturošo mākslīgo asaru mikrobioloģisko sastāvu lietošanas laikā Uzdevumi: Salīdzināt bakteriālo piesārņojumu mākslīgo asaru pilienos bez konservantiem un ar konservantiem pēc glabāšanas istabas temperatūrā, pēc to ikdienas lietošanas un pēc lietošanas termiņa beigām. Kā arī novērtēt mākslīgo asaru baktericīdās īpašības.Rezultāti: Nevienā pilienu pudelītē ar konservantiem netika konstatēts bakteriālais piesārņojums. Savukārt, mākslīgajām asarām bez konservantiem netika novērotas antibakteriālas īpašības. Pētījums paradīja, ka lietošanas noteikumu neievērošanas rezultātā būtiski palielinās bakteriālā piesārņojuma rašanās iespējamība.",0
592,Profesionālās pieredzes ietekme uz redzes funkciju novērtējumu skrīninga apstākļos,"Maģistra darbs uzrakstīts latviešu valodā, datorsalikumā uz 36 lapām. Tas satur 20 attēlus, 1 pielikumu, 3 tabulas un 16 atsauces uz literatūras avotiem.Darba mērķis: izvērtēt skrīninga veicēja pieredzes ietekmi uz skrīninga rezultātiem.Dalībnieki: skrīnings tika veikts 11033 skolēniem. Funkcijas izvērtēja 43 dalībnieki ar dažādu pieredzes lielumu.Metode: tika izvērtēti skrīninga dati un veicēju viedoklis par iegūtajām zināšanām un testu izpildījumu.Secinājumi: skrīninga testos, kuros veicējam, ir jāpieņem lēmums, par iegūto rezultātu (redzes asums tālumā, hipermetropija, akomodācijas vieglums, verģences vieglums), novēro statiski nozīmīgu pieredzes ietekmi uz testa izvērtējumu.",0
593,Nestriktas klasterizācijas metodes balstītas uz F-transformētiem datiem,"Darbs ir veltīts F-transformācijām un to pielietojumam datu klasterizācijas uzde-vumā. Darbā tika apskatītas nultās un pirmās pakāpes F-transformācijas, nestriktasklasterizācijas metodes, kā arī validācijas indeksi un nestriktas klasifikācijas metodes.Apskatītas datu transformācijas un klasterizācijas metodes tika izmēģinātas uz uzģenerē-tām laikrindām, kas apraksta tīkla trafika plūsmu. Tika veikta iegūto rezultātu analīzeun interpretācija.",0
594,Lidaparātu trajektoriju konstruēšana balstoties uz Bezjē līknēm,"Pēdējos gados ļoti strauji attīstās tāda robotikas nozare, kā visu veidu lidojošie droni: kvadro- kopteri, oktakoperi u.t.t. Tehnoloģiju attīstības dēļ palika reāla autonomo dronu realizācija un sāka parādīties daži veidi, kā izmantot dronus. Darbā tiek izstrādāts autonomā kvadrokoptera trajektorijas konstruēšanas algoritms, balstoties uz Bezjē līknēm. Tiek apskatīts iepriekš izman- totais algoritms, tā trūkumi un priekšrocības. Izstrādātais algoritms tika implementēts Latvijas izstrādātajā dronā ”AirDog” un salīdzināti vecā un jaunā algoritma darbības rezultāti dažādos apstākļos.",0
595,Dielektrisko parametru noteikšana organogēnajiem nogulumiem,"Veicot zemes dzīļu izpēti ar ģeoradaru, būtiskas problēmas sagādā iegūto datu interpretācija. Lai uzlabotu iegūto datu sasaistes iespējas ar grunts fizikāli mehāniskajām īpašībām, nepieciešams veikt iegūto paraugu dielektrisko īpašību mērījumus. Paraugu nehomogenitātes dēļ tā tilpumam ir jābūt vismaz 125 cm3, savukārt augstā mitruma dēļ dielektriskā caurlaidība ir 60 – 80 un ir ievērojami dielektriskie zudumi, kas neļauj ar pašreiz LU pieejamajām iekārtām mērīt šādus paraugus. Darba mērķis ir atrast veidu, kā mērīt šādus paraugus un izveidot tam atbilstošu mēriekārtu, sākotnēji nosakot mēriekārtas optimālos izmērus, tad konstruējot iekārtu, to testējot ar jau izpētītu vielu kalibrācijas nolūkos un visbeidzot veicot purvā iegūto organogēno nogulumu paraugu dielektriskās caurlaidības mērījumus laboratorijā.",0
596,Zvaigznes HD161796 absorbcijas spektra analīze un modelēšana,"Šajā darbā veikta protoplanetārā miglāja evolūcijas stadijā esošās zvaigznes HD161796 absorbcijas spektra analīze. Spektroskopiskā analīze balstīta uz augstas izšķirtspējas absorbcijas spektru, kas iegūts Tereskolas observatorijā 2013.g.martā, un tiek veikta viļņu garuma diapazonā no 4000 līdz 8400 Å. Šajā darbā veikta spektra redukcija, noteikts zvaigznes radiālais ātrums vr= -56.0±1.2 km/s un veikti ekvivalento platumu mērījumi. Izmantojot atmosfēru modeļu metodi, noteiktas zvaigznes atmosfērā esošo ķīmisko elementu koncentrācijas, kas salīdzinātas ar Saules koncentrāciju vērtību. Precizēti zvaigznes atmosfēras parametri: efektīvā temperatūra Teff=7000K, brīvās krišanas paātrinājums log(g) =0.0-0.5cgs un mikroturbulences ātrums ξ = 5.0 km/s. Iegūtie rezultāti salīdzināti ar literatūras datiem un zvaigžņu evolūcijas teoriju.",0
597,Kooperatīvas spēles ar komunikāciju struktūru,"Bakalaura darbs veltīts kooperatīvām spēlēm ar komunikāciju struktūru. Darbā tiek dots ieskats klasiskajā kooperatīvo spēļu teorijā, nestrikto kopu teorijā, kā arī apskatīti nestriktu kooperatīvu spēļu teorijas pamati. Tiek parādīta nepieciešamība papildus spēlētāju koalīcijām apskatīt un ieviest komunikāciju struktūras. Piemēros parādīts, kā šīs komunikāciju struktūras darbojas.",0
598,Makroreoloģiskie mērījumi Pf1 vīrusa un magnētisko daļiņu sistēmai ārējā laukā,"Darbā tiek aplūkotas dažādas sistēmas, ko veido bakteriofāga vīruss un ferošķidruma maghemīta nanodaļiņas, mainoties ferošķidruma tilpuma daļai. Galvenā uzmanība tiek pievērsta sistēmas izotropa gēla stāvoklim, kam piemīt viskoelastiskās īpašības, kā arī šķidrā kristāla kūļu fāzei. Izmantojot reometrijas un dinamiskās gaismas izkliedes metodes, šie stāvokļi arī tika izmantoti primārā darba mērķa sasniegšanai: sistēmas reoloģisko parametru noteikšanai ārējā magnētiskajā laukā. Zinot sistēmas un to reoloģisko parametru uzvedību dotajos apstākļos, ir iespējams secināt par to iekšējiem procesiem, kā arī par materiāla, ko veido dotā sistēma, īpašībām. Rezultāti tika salīdzināti ar pieejamiem zinātniskajiem rakstiem par šo tēmu, tika novērtēta šādu zinātnisko pētījumu nozīme un tālākās attīstības perspektīvas.",0
599,Ietekmes procesu analīze lietojot agregāciju funkcijas,"Bakalaura darbā ir aprakstīts indivīdu grupas lēmumu pieņemšanas modelis un analizēta citu indivīdu viedokļu ietekme uz viena indivīda izvēli. Lēmumu pieņemšana tiek modelēta kā iteratīvs process. Ir pieņemts, ka katrs indivīds savu lēmumu var mainīt, uzzinot citu indivīdu viedokļus. Ietekmju analīzei ir izmantoti agregāciju operatori, grafu teorijas elementi. Ir aprakstītas ietekmju koalīcijas un pētīta lēmumu pieņemšanas procesu konverģence.",0
600,Lineāras mērķa funkcijas optimizācija pie pseidolineāriem nosacījumiem,"Darbā aprakstītas vairākas optimizācijas problēmas ar dažādām pseidolineārām nosacījumu sistēmām un to pētīšanas vēsture. Pamatoti summas-minimuma nosacījumu sistēmas minimālā atrisinājuma eksistences un unitātes nosacījumi. Definēti pseidominimāli indeksi un aprakstīts to aprēķināšanas algoritms. Kā arī aprakstīts algoritms lineāras funkcijas optimizēšanai pie summas-minimuma nosacījumiem, izmantojot pseidominimālos indeksus. Abi algoritmi ilustrēti ar piemēriem.",0
601,Mitruma ietekme uz būvkonstrukcijām un komforta apstākļiem telpās,"Darbā analizēts kā būvēs no atšķirīgiem konstrukciju materiāliemmainās mitruma līmenis gan gaisā, gan pašās konstrukcijāsatkarībā no āra gaisa relatīvā mitruma, temperatūras, ventilācijas intensitātes un ūdens iztvaikošanas intensitātes telpā. Šādi tika pētīts arī kā cilvēka izdalītais mitrums ietekmē telpu mikroklimatu.Analizējot ilgtermiņa monitoringa datus parādīts, ka faktiskās būvkonstrukciju siltuma caurlaidības vērtības var būtiski atšķirties no aprēķinātajām vērtībām un būtiski mainīties arī būvju ekspluatācijas laikā.",0
602,Protonus vadošu uz Nafion polimēra balstītu kompozītmateriālu sintēze un pētījumi izmantošanai degvielas šūnās,"Kurināmā elementi izraisa lielu interesi, jo ļauj pārveidot degvielu (piemēram, ūdeņradi, metanolu, metānu) bez Karno cikla ierobežojumiem, sasniedzot augstu lietderības koeficientu. Polimēru elektrolīts ļauj izveidot kurināmā elementu, kas strādā pie pietiekami zemām temperatūrām, optimālām izmantošanai portatīvo enerģijas avotu un autotransporta jomās.Izstrādājot šo darbu, uz protonus vadošā polimēra (Nafions) bāzes sintezēti jauni paraugi, pievienojot polimēram oksīdus, kas ļauj uzlabot materiāla spējas vadīt protonus pie paaugstinātām temperatūrām un relatīvā mitruma zem 100%. Tika veikti sintezēto materiālu fizikālķīmisko īpašību pētījumi, tādi kā: termogravimetrijas analīze, impedances spektroskopija, materiālu ūdens absorbcija un absorbcijas kinētika, ar mērķi noteikt, kāds no izgatavotajiem materiāliem ir labāks kā elektrolīts kurināmā elementos.",0
603,Ādas hromoforu kartēšana trihromātiskā lāzeru apgaismojumā,"Bakalaura darba mērķis ir noskaidrot, vai no trihromātiskā apgaismojumā uzņemta ādas attēla iespējams iegūt trīs hromoforu – melanīna, oksi- un deoksi- hemoglobīna – sadalījuma kartes.Darba gaitā tika izveidots attēlu apstrādes algoritms un veikti RGB attēlu mērījumi trīs lāzeru apgaismojumā (473, 532 un 659 nm). No attēla datu masīva izdevās izdalīt trīs monohromatiskus spektrālos attēlus pie katra izmantotā viļņa garuma. Tika novērtēts iespējamais gaismas ceļa garums ādas audos un piedāvāts aprēķinu modelis trīs hromoforu kartēšanai, ko izmantojot, tika analizēti ādas pigmentēto un vaskulāro pataloģiju mērījumi, kā arī oklūzijas tests.Iegūtie rezultāti pierāda, ka izveidotais algoritms var tikt sekmīgi izmantots ātrai ādas hromoforu kartēšanai.",0
604,Matemātisks modelis magnētiskā lauka ietekmei uz liesmu,"Tiek apskatīts matemātisks modelis eksotermiskai ķīmiskai reakcijai, ja uz vienu no vielām darbojas ārējs spēks.  Matemātiskā modeļa problēmas risinātas skaitliski, izmantojot iebūvētās MATLAB funkcijas un konstruējot Šiškina režģi, analizēta atrisinājumu izturēšanās atkarībā no parametriem.  Tiek pētīts maksimuma princips advekcijas - difūzijas - reakcijas vienādojumu sistēmai.",0
605,Diagrammu valoda augsta līmeņa kvantu procesu reprezentācijai,"Pēdējo gadu laikā Oksfordas Universitātē profesora Boba Koekes  vadībā ir uzsākta jaunas diagrammu valodas izveide un attīstīšana. Diagrammu valodas iecerētais pamatpielietojums – kvantu procesu attēlošana tādā veidā, lai uzskatāmi atainotu kvantu informācijas plūsmu un kvantu algoritmu struktūru, kā arī lai sniegtu intuitīvu priekšstatu par kvantu parādību norisi.Darbā diagrammu formālisms ir nevis aprakstīts no abstraktā, matemātiski pašpietiekamā skatpunkta, bet gan skaidroti galvenie darbības principi, balstoties uz labi zināmo Diraka formālismu. Rezultātā iegūta pirmā mācību literatūra latviešu valodā. Darbā apkopotā informācija sniedz labu zināšanu bāzi, lai, iepazīstoties ar darba saturu, būtu iespēja vieglāk uztvert jaunākās publikācijas šajā nozarē un, cerams, iegūt svaigu skatu uz kvantu mehānikas galvenajiem elementiem.",0
606,ODS nanodaļiņu veidošanās bcc-Fe tilpumā sākuma stadiju modelēšana no pirmajiem principiem,"ODS (angļu: Oxide-Dispersion Strengthened) tēraudus ar Y2O3 piemaisījumiem ir iespējamsizmantot kā strukturālo materiālu nākotnes termiskās sintēzes reaktoriem. Tikaveikti vairāki eksperementāli tēraudu pētījumi, bet ir svarīgi arī saprast mehānismus,kā Y2O3 nanodaļiņas uzvedas tēraudā. Šim nolūkam tika veiktas vairākas modelēšanasprocedūras. Šajā darbā ir parādīti rezultāti, iegūtie ar DFT aprēķiniem, izmantojotVASP programmu. Tika pētītas sistēmu enerģijas atkarībā no Y atoma, vakanču vaiO atoma klātbūtnes un savstarpēja novietojuma bcc-Fe matricā. Tika pētītas sekojošaskonfigurācijas: Y dažādās pozīcijās ar un bez vakancēm, O dažādās pozīcijas, vakancesun O oktaedriskā pozīcijā mijiedarbība atkarībā no attāluma, vakance–Y–vakance un Ooktaedriskā pozīcijā mijiedarbība atkarībā no O novietojuma (vienam un diviem O).",0
607,Gadolīnijs kā paramagnētiskā zonde nano-kristāliskās fāzes detektēšanai oksifluorīdu stiklu keramikās,"Bakalaura darba ietvaros tiks izgatavoti oksifluorīda stiklu paraugi ar Gd3+ piejaukuma joniem, kuri pie dažādām karsēšanas temperatūrām un ilgumiem tiks kristalizēti stiklu keramikās. Kristaliskās fāzes detektēšanai tiks izmantota elektronu paramagnētiskās rezonanses (EPR) mērījumi šķidrā slāpekļa temperatūrā.",0
608,Empīriskā ticamības funkcija lineārai regresijai,"Bakalaura darbā tiek aplūkota empīriskās ticamības (EL) metode lineārai regresijai ar mērķi konstruēt empīriskās ticamības apgabalu vienfaktora lineārās regresijas koeficientiem. Konstruētie EL ticamības apgabali tiek salīdzināti ar parametriskās ticamības apgabaliem. Darbā tiek arī veikta jaudas analīze simulētiem datiem ar dažādi sadalītiem atlikumiem, kur EL metodes sniegums tiek salīdzināts ar t-testu lineārai un robustai regresijai. Tiek secināts, ka empīriskās ticamības metode ir strādā labi, taču tā ir jūtīga pret izlecēju ietekmi. Empīriskiem ticamības apgabaliem pārsvarā gadījumu nav elipses forma un viennozīmīgs novietojums attiecībā pret parametrisko ticamības apgabalu.",0
609,Daudzdimensionālu sadalījumu pielietošanas aspekti multispektrālu attēlu analīzē,"Darbs ir koncentrēts uz klasifikācijas iespēju analīzi, balstoties uz hipotēzi par daudzdimensionālu sadalījumu, datiem ar dažādu izšķirtspēju. Analīzes piemēram tika izvēlēts uzdevums no 2014. gada IEEE GRSS Data Fusion Contest. Augstas izšķirtspējas RGB attēls un zemākas izšķirtspējas termālie infrasarkanie hiperspektrālie dati, kas iegūti no pilsētas teritorijas, tika apstrādāti, lai iegūtu klasifikāciju katram augstas izšķirtspējas pikselim. Darbā tika analizēta vispārinātā normālā, gamma un Dirihlē sadalījuma lietošana dažādiem klasifikatoriem.",0
610,Telpiskās statistikas metodes programmā R,"Bakalaura darbā aplūkota programmas R veiktspēja apstrādāt, analizēt un attēlot telpiska veida datus. Aprakstīti telpisko datu veidi, kā arī to struktūra programmā R. Veikts ieskatas telpiskajos punktu modeļos, kā arī telpiskajā autokorelācijā un interpolācijā. Paņemti dati no Latvijas meteroloģijas centra par relatīvo mitrumu vairākās stacijās. Izpētīta to autokorelācija ar variogrammas palīdzību. Meklēts labākais modelis empīriskajai variogrammai, kā arī veikta interpolācija pēc vairākām metodēm (Tīsena poligonu, inversā attāluma un parastā kriginga) lai iegūtu vērtības vietās, kur mērījumi netika veikti. Tika secināts, ka programma R ir ļoti kompetenta darbībai ar telpiskajiem datiem, relatīvā mitruma dati ir korelēti telpā, un inversā attāluma, parastā kriginga interpolācijas dod līdzīgus rezultātus šādiem datiem.",0
611,"ODS tērauda izejmateriālu lokālās struktūras analīze, izmantojot rentgenabsorbcijas spektroskopiju","Oksīdu stiprināts tērauds (ODS) ir perspektīvs kodolsintēzes reaktoru materiāls, kuram ir lieliska siltumvadītspēja un zema termiskās izplešanās, apvienojumā ar augstu temperatūras izturību, korozijas un radiācijas pretestību. Tamdēļ šo materiālu var izmantot arī daudzos citos pielietojumos, piemēram, saules elektrostacijās, reaktīvos dzinējos, ķīmiskos reaktoros, kā arī ūdeņraža ražošanā.Šajā darbā ar rentgenabsorbcijas spektroskopijas metodi tika analizētas ferīta un austentisko ODS tēraudu lokālās atomārās struktūras izmaiņas ap dzelzs (Fe) un hroma (Cr) atomiem dažādos tēraudu izgatavošanas posmos, analizējot Fe un Cr absorbcijas K-malas spektrus.",0
612,Parametriskie integrāļi: teorijas jautājumi un pielietojumi Beta un Gamma funkciju izpētē,"Maģistra darbā ir aplūkoti teorijas jautājumi par parametriskajiem integrāļiem un tajā skaitā arī par Gamma un Beta funkcijām. Doti uzdevumi ar atrisinājumiem par atbilstošām tēmām. Pirmā.nodaļā tiek definēts no parametra atkarīgais integrālis, apskatītas tā īpašības un atrisināšanas metodes. Otrā nodaļā ir apkopots teorijas izklāsts par Eilera integrāļiem. Dots ieskats par Gamma funkcijas vispārinājumu kompleksā plaknē.",0
613,Augsti jonizētas pulsējošas plazmas magnetrono izputināšanas procesu izstrāde volframa oksīdu plāno kārtiņu iegūšanai,"Elektrohromie materiāli spēj mainīt krāsu, elektrohromajai šūnai pieliekot elektrisko spriegumu. Šī īpašība ir ar plašu pielietojumu klāstu, piemēram, ēku energoefektivitātes uzlabošana, taču tie ir dārgi un daudzās jomās pagaidām ekonomiski neizdevīgi. Volframa trioksīda (WO3) plānās kārtiņas ir viens no visvairāk pētītajiem elektrohromajiem materiāliem.Darba mērķis bija izstrādāt augsti jonizētas pulsējošas plazmas magnetronās izputināšanas (HiPIMS) procesu volframa oksīdu plāno kārtiņu iegūšanai un salīdzināt tās ar plānajām kārtiņām, kas iegūtas ar līdzstrāvas magnetrona izputināšanas (DCMS) metodi.Izputināšanas režīms ietekmē gan izputināšanas ātrumu, gan plāno kāriņu elektrohromās īpašības. Šajā darbā līdzstrāvas režīmā uzputinātajām kārtiņām elektrohromās īpašības ir labākas un uzputināšanas ātrums lielāks, nekā HiPIMS režīmā uzputinātajām kārtiņām.",0
614,"Itrija oksīda, dzelzs fluorīda un skandija fluorīda lokālās struktūras analīze, izmantojot evolucionāro algoritmu","Šajā darbā mēs izmantojam rentgenstaru absorbcijas spektru (RAS) analīzi kristālisko materiālu - itrija oksīda (Y2O3), dzelzs fluorīda (FeF3), skandija fluorīda (ScF3) - lokālās struktūras pētīšanai. Pieejamos rentgenabsorbcijas spektrus mēs interpretējam, izmantojot gan tradicionālās RAS apstrādes metodes, gan arī  jauno evolucionārā algoritma metodi, kas ļauj iegūt daudz plašāku informāciju par kristāliskiem materiāliem. Darbā tiek iegūti un analizēti materiālu lokālo struktūru raksturojošie lielumi (atomu radiālā sadalījuma funkcija, vidējie starpatomu attālumi, atomu svārstību relatīvās amplitūdas) un to atkarības no temperatūras un absorbējošā metāla tipa.",0
615,Mitruma ietekme uz epoksīda sveķu un oglekļa nanocaurulīšu kompozīta materiāla fizikālajām īpašībām,"Bakalaura darba mērķis ir noskaidrot mitruma ietekmi uz epoksīda sveķu un ONC nanokompozītmateriāla mehāniskajām īpašībām atkarībā no ONC masas koncentrācijas. Darba gaitā ir izveidoti jauni epoksīda sveķu un ONC nanokompozīta paraugi vairākās masas koncentrācijās. Paraugi testēti, veicot kvazistatiskās vienass stiepes eksperimentus līdz parauga sabrukšanai. Blīvums noteikts ar hidrostatiskās svēršanas metodi. Mitruma ietekmes novērtēšanai uz nanokompozīta mehāniskajām īpašībām izmantoti tādu pašu epoksīda sveķu paraugi, kas 32 mēnešus tika turēti 29% un 90% atmosfēras mitrumos. Tika nomērītas un salīdzinātas paraugu elastības moduļa un blīvuma vērtības. Eksperimenti veikti istabas apstākļos. Noteikts, ka mitrums samazina epoksīda sveķa un ONC nanokompozītu elastības moduļu vērtības par 15%-20%, taču ONC koncentrācijas ietekme ir niecīga.",0
616,Vārdu uztvere un atpazīšana noguruma ietekmē,"Bakalaura darbs ir uzrakstīts latviešu valodā uz 37 lapām, satur 5 attēlus, 4 grafikus un 2 pielikumus. Darba mērķis: novērtēt, cik ļoti nogurums spēj ietekmēt koncentrēšanās spējas un vārdu atpazīšanu, un kā izmainās atbildes sniegšanas laiks. Metode: tika izmantota datorrprogramma, kas sastāvejā no 192 vārdu pāriem. Tests tika pildīts no rīta un vakarā. Secinājumi: vidējais atbildes reakcijas laiks ir atšķirīgs  dažādos diennakts laikos. Atkarībā no noguruma pakāpes un diennakts laika izmainās pareizi un nepareizi sniegto atbilžu skaits.Atslēgvārdi:  redzes nogurums, vārdu atpazīšana, vārdu uzvtere, acu kustības",0
617,Verģences atbildes izmaiņas atkārtotos mērījumos,"Bakalaura darbs ir uzrakstīts latviešu valodā uz 31 lapām, satur 32 attēlus, 2 tabulas un 14 atsauces uz literatūras avotiem.Darba mērķis. Izvērtēt verģences sistēmas noguruma reģistrēšanas iespējas verģences mērījumu laikā.Dalībnieki un metode. 20 dalībniekiem analizēts verģences atbildes maksimālais ātrums un tā reģistrēšanas laiks, stimulējot verģenci ar 1º lielu verģences soli.Rezultāti. Konverģences atbildes verģences maksimālais ātrums nemainījās visiem dalībniekiem, reģistrēšanas laiks – vienam dalībniekam. Diverģences atbildes maksimālais ātrums mainījās pieciem dalībniekiem, reģistrēšanas laiks – vienam dalībniekam.Secinājumi. Izvēlētais eksperimenta dizains nerada iespējamas noguruma pazīmes konverģences atbildei, bet uzrāda ietekmi uz diverģences atbildi – pieciem dalībniekiem novēro maksimālā ātruma samazināšanos. Iepriekšējā verģences stimula virziens ietekmē diverģences maksimālā ātruma reģistrēšanas laiku.",0
618,"Elektroforētiskā nogulsnēšanā iegūtu titāna dioksīda – volframa trioksīda pusvadītāju struktūra, absorbcijas un fotostrāvas mērījumi","Elektroforētiskā nogulsnēšanas metodē iegūts TiO2–WO3 divkomponentu savienojuma pusvadītāju materiāls gan vienkāršās iegūšanas un lēto izmaksu dēļ, gan pateicoties tā jūtībai uz elektromagnētiskā starojuma redzamās un ultravioletās daļas, pēdējos gados ir strauji pētīts, jo ļauj aizsargāt metālus no korozijas, sniedz plašus pielietojumus ūdeņraža iegūšanas sistēmās, fotojūtīgu virsmu iegūšanā u.c. pielietojumos.Bakalaura darbā tiek ar Ramana izkliedi pārbaudīta elektroforētiskā nogulsnēšanas metodē iegūtu TiO2–WO3 divkomponentu savienojumu pusvadītāju materiālu struktūra, salīdzinot rezultātus ar citiem literatūrā atrodamiem struktūras analīzes rezultātiem. Tika mērīta iegūtajiem TiO2–WO3 materiāliem absorbcija gan redzamajā, gan ultravioletajā elektromagnētiskā starojuma diapozonā. Tāpat tiek mērītas TiO2–WO3 materiāliem fotostrāvas, kas balstās uz atvērtās ķēdes potenciālu un strāvas blīvumu mērījumiem kārtiņās pie dažādiem gaismas filtriem.",0
619,Azobenzolu saturošs molekulārais stikls kā optiskā ieraksta materiāls,"Šajā darbā tika pētīti fotoinducētie procesi azobenzolu saturošā molekulārā stiklā ar nosaukumu K-RJ-8, sintezēts Rīgas Tehniskajā universitātē. Azobenzolu saturošiem savienojumiem raksturīga optiski ierosināma izomerizācija. Šī procesa laikā molekulas var tikt orientētas attiecībā pret ierosinošās gaismas polarizāciju. Rezultātā materiālā rodas anizotropija, kas izpaužas kā dihroisms un dubultlaušana, kā arī var tikt novērota makroskopiska masas pārbīde. Azobenzolu saturošos molekulāros stiklos orientēšanās un materiāla pārvietošanās tiek atvieglota, jo daļiņu ģeometriskā forma kavē kristalizācijas procesus.Darbā pētītas savienojuma K-RJ-8 īpašības, kas ir perspektīvas optiskā ieraksta veikšanai, - dihroisms, dubultlaušana un masas pārbīde, kā arī veiktie eksperimenti varētu palīdzēt izprast masas pārbīdes mehānismu.",0
620,Molekulārās dinamikas metodes pielietošana Y2O3 un FeF3    rentgenabsorbcijas spektru interpretācijai,"Rentgenabsorbcijas spektroskopija ir viena no eksperimentālajām metodēm, kas spēj sniegt informāciju par parauga lokālo struktūru. No otras puses, informāciju par lokālo struktūru iespējams iegūt no molekulārās dinamikas simulācijām. Šajā darbā eksperimentālie rentgenabsrobcijas spektri tiek izmantoti, lai novērtētu FeF3 un Y2O3 klasiskās molekulārās dinamikas spēka lauka modeļu kvalitāti. Labākos spēka lauka modeļus iespējams izmantot eksperimentālo rentgenabsorbcijas spektru analīzē un interpretācijā.",0
621,Sb2S3 nanovadu fotoelektriskās īpašības,"Perspektīvā nanovadus varēs izmantot sensoros, slēdžos, saules baterijās un citās optoelektriskajās ierīcēs, ņemot vērā to lielo virsmas un tilpuma attiecību. Pateicoties šai attiecībai, fizikālās īpašības nanoizmēros ir izteiktākas nekā makroskopiskos izmēros. Līdz šim nebija iespējams iegūt informāciju par Sb2S3 nanovadu fotoelektriskajām īpašībām. Darbā tika pētītas Sb2S3 nanovadu fotoelektriskās īpašības atkarībā no ierosinātās gaismas viļņu garuma, uzņemot I-V un fotostrāvas raksturlīknes. Darbā tika pētīta Sb2S3 nanovadu piemērotība dažādu optoelektrisko ierīču izstrādē. Anodētā alumīnija oksīda (AAO) matricā iekapsulēto nanovadu masīvu īpašības tika salīdzinātas ar individuālo nanovadu īpašībām. Eksperimentā tika konstatēts, ka individuālam Sb2S3 nanovadam fotostrāvas pieaugums (1,77•10-10 A) ir lielāks nekā vienam nanovadam AAO matricā (5,36•10-17 A). Tika secināts, ka AAO matricā notiek procesi, kas kavē fotoinducēto lādiņnesēju kustību.",0
622,Acs modeļa izveide izmantojot manuāli regulējamu polimēra lēcu,"Maģistra darbs ir uzrakstīts latviešu valodā, datora salikumā uz 44 lapām. Tas satur 27 attēlus, 5 tabulas, 2 pielikumus, 25 atsauces uz literatūru un 13 atsauces uz attēla atsaucēm.Mērķis: Izveidot jaunu shematisku acs modeli un izpētīt tā optiskās īpašības.Darba uzdevumi:1. Izveidot modeļa aci, izmantojot vides ar dažādiem refrakcijas koeficientiem.2. Izmērīt hromatiskās aberācijas lielumu, izmantojot trīskrāsu cietvielu lāzeri.3. Salīdzināt izstrādāto modeļa aci ar esošajām modeļu acīm.Rezultāti:1. Tika noskaidrots, ka acij fiksējot skatu akomodācijas tuvuma punktā lēcas mugurējais stiprums palielinās 2,6 reizes.2. Jaunizveidotās shematiskās acs hromatiskā dispersija ir 0,83D.3. Shematiskajā acī esošo aberāciju lielumi atbilst populācijā esošajiem emetropiem.",0
623,Telpiskā uztvere ar izmainītu references rāmi noguruma apstākļos,"Bakalaura darbs uzrakstīts uz 35 lappusēm latviešu valodā. Tas satur 8 attēlus un 23 atsauces uz izmantotās literatūras avotiem.Darba mērķis bija novērtēt spēju uztvert telpiski izvietoto elementu savstarpējo novietojumu un raksturot to ar valodu noguruma apstākļos. Pētījuma daļā piedalījās 61 cilvēks, no kuriem 28 bija noguruši, 17 mundri un 16 ne noguruši, ne mundri. Pētījuma dalībnieki pildīja testu četros dažādos diennakts laikos ( no rīta, pa dienu, vakarā un naktī). Rezultāti parādīja, ka dalībnieki, kuri testu pildīja pa dienu, to veica ātrāk nekā dalībnieki, kuri testu veica no rīta. Noguruma ietekme atkarībā no ass izmaiņām netika novērota.",0
624,Verģences klīnisko parametru izmaiņas noguruma ietekmē,"Bakalaura darbs ir uzrkakstīts latviešu valodā un kopējais apjoms 41 lapas. Tas satur 10 attēlus, 2 tabulas, 1 pielikumu un 29 literatūras atsauces.Mērķis: noteikt verģences parametru (verģences viegluma, forijas lieluma un fūzijas rezervju) atkarību no mērījumu vekšanas laika un nedēļas dienas, kā arī no cilvēka noguruma pakāpes.Metode un dalībnieki: speciāli izveidots datorizēts tests, kas tika veikts divreiz dienā vienas nedēļas garumā. Piedalījās 24 dalībnieki ar vidējo vecumu 27 gadi, kas ikdienā strādā ar datoru.Rezultāti un secinājumi: Izvēlētajai dalībnieku grupai nenovēro statistiski un klīniski nozīmīgu verģences parametru izmaiņu, salīdzinot rīta un vakara mērījumus. Lai arī vidēji dalībnieki anketās atzīmē nelielu nogurumu, nenovēro subjektīvā noguruma novērtējuma izpausmi klīniskajos verģences mērījumos dienas laikā.",0
625,Redzes noguruma radītās izmaiņas meklēšanas uzdevuma veikšanā,"Maģistra darbs ir uzrakstīts latviešu valodā, datorsalikumā uz 50 lapām, satur 1 tabulu, 26 attēlus, 1 pielikumu, 46 atsauces uz literatūras avotiem.Darba mērķis ir noteikt, kā redzes nogurums ietekmē meklēšanas uzdevuma veikšanu. Meklēšanas uzdevuma veikšanas ātrums un precizitāte tika novērtēta ar redzes nogurumu un bez, kā arī tika vērtēts, kā uzdevuma izpildi ietekmē atšķirīgi fona apstākļi. Tika novērtētas arī redzes noguruma radītās tuvuma funkciju izmaiņas.Rezultāti liecina, ka redzes noguruma ietekmē meklēšanas uzdevums tiek veikts ilgāk. Tika novērots, ka fons ar 15% lielu troksni būtiski paildzina uzdevuma veikšanas laiku. Redzes nogurums ietekmē arī binokulārās funkcijas. Tika novērots, ka nozīmīgi attālinās konverģences tuvuma un atjaunošanās punkts, bet deviācijas leņķis mainās ezoforijas virzienā.Atslēgvārdi: meklēšanas uzdevums, redzes nogurums, fona troksnis, uzmanība",0
626,Geštalta grupēšanas ietekme uz acu kustībām meklēšanas uzdevumos,"Bakalaura darbs ir uzrakstīts latviešu valodā uz 36 lapām. Tas satur 21 attēlu, 3 tabulas un 28 atsauces uz literatūras avotiem.Darba mērķis: novērtēt, kā grupēšanas uztveres principi un nogurums ietekmē raksturīgās meklēšanas acu kustības secīgas meklēšanas uzdevumos.Eksperimenta dalībnieki: 15 dalībnieki vecumā no 20 – 26 gadiem.Metode: Dalībnieku uzdevums bija atrast horizontāli vienā rindā 2 vai 3 blakus esošus simbolus, kuriem bija vienādos virzienos vērsts atvērums. Acu kustības tika pierakstītas ar I ViewXTM acu kustību pierakstu iekārtu. Rezultāti: Tika novērots, ka stimula krāsas izmaiņa ietekmē meklējamā uzdevuma precizitāti. Nogurums un stimula veids būtiski neietekmē meklēšanas uzdevuma ātrumu un vidējo fiksācijas ilgumu.Atslēgvārdi: Geštalta grupēšana, acu kustības, meklēšanas uzdevums, nogurums, uzmanība.",0
627,Iekārtas izveide asaru plēvītes biezuma mērīšanai ar interferometru,"Maģistra darbs uzrakstīts latviešu valodā, datorsalikumā uz 46 lapām. Tas satur 21 attēlu, 5 tabulas, 2 pielikumus, 44 atsauces uz literatūras avotiem.Darba mērķis: Nomērīt asaru plēvītes biezuma izmaiņas no mirkšķināšanas līdz plīšanas brīdim, izmantojot asaru plēvītes interferences pierakstu laikā.Dalībnieki: 4 jauni pieaugušie: 2 vīrieši un 2 sievietes vecumā no 23 līdz 32 gadiem.Metode: Asaru plēvītes biezuma izmaiņas tika pierakstītas ar modificētu Tvīmena-Grīna interferometru. Datu analīzei tika izmantota MATLAB un Origin vide.Rezultāti: Asaru plēvītes biezuma izmaiņa no mirkšķināšanas līdz plīšanas brīdim ir vidēji 1.77 ± 0.44 µm.Atslēgas vārdi: asaru plēvītes biezums, interferometrija.",0
628,Retroreflektīvo pazīšanas zīmju pamanīšana skotopiskos un mezopiskos apstākļos,"Maģistra darbs ir uzrakstīts latviešu valodā uz 61 lapām, satur 40 attēlus, 7 tabulas, 16 atsauces uz literatūras avotiem un 3 pielikumus.Darba mērķis: Izveidot un aprobēt laboratorijas metodiku, kas ļautu novērtēt retroreflektīvu uzšuvju uz gājēju apğērba atpazīšanu un mērīt atpazīšanas apgaismojuma sliekšņus, izmantojot konstanto stimula metodi ar alternatīvu piespiedu izvēles metodi. Izvirzīt secinājumus par subjektīviem apstākļiem, pie kuriem satiksmes dalībnieki atpazīst gājējus, tiem izmantojot retroreflektīvas uzšuves.Dalībnieki: Eksperimentā piedalījās 5 dalībnieki vecumā no 23 līdz 36 gadiem. Dalībnieki piedalījās eksperimentā bez redzes korekcijas līdzekļiem, izņemot divus, kam bija nepieciešama korekcija.Visiem dalībniekiem redzes asums tālumā ir vismaz VS=1,0 decimālajās vienībās.Metode: Tika izstrādāta datorprogramma ar elektrisku eksperimentu vadības shēmu un speciāli izveidotiem stimuliem eksperimenta veikšanai.Rezultāti un secinājumi:1. Tika izveidoti stimuli, datorprogramma ar elektrisku shēmu. Rezultāti tika iegūti, izmantojot vadību ar datorizētu datu uzkrāšanu, kas tika tālāk apstrādāti.2. Salīdzinot uztveri retroreflektīvām uzšuvēm kombinācijās ar apgaismojuma lukturīšu maiņu, tika novērota tendence, ka dalībniekiem kombinācijā ar zilo LED lukturi un ar pelēkajām (ahromātiskām) un dzeltenajām retroreflektīvām zīmēm tika novērots mazāks atpazīšanas kļūdu skaits.3. Kombinācijai ar sarkanām retroreflektīvām uzšuvēm tika konstatēts mazāko kļūdas daudzums, apgaismojumam izmantojot dzelteno LED starojumu.4. Palielinot stimulu retroreflektīvo atstarotāja apgaismojumu, atpazīšanas slieksnis samazinās (kļūdu daudzums palielinās).5. Gan mezopiskas un gan skotopiskas redzes apstākļos mazākais kļūdu skaits atbildēs tika iegūts ar zilo LED lukturi, kombinējot to ar pelēkām un dzeltenām atpazīšanas zīmēm, kā arī ar dzelteno LED lukturi , kad tas kombinēts tiek ar sarkanu retroreflektoru.6. Par efektīvāko uz apģērba novietotu retroreflektoru var uzskatīt pelēkās un dzeltenās brīdinājumu zīmes, kuras atpazīstot ir mazāks kļūdas daudzums, un tām ir liela atpazīšanas spēja mezopiskos un skotopiskos apstākļos.7. Iepriekš uzrādītos secinājumus var skaidrot ar lukturu starojuma spektrālā sastāva atšķirībām un stimula materiāla atstarojuma spektriem (kas rezultātā noved pie dažādu stimula materiāla atšķirīga spožuma).",0
629,Datorizēta hromatiskās jutības noteikšana ar modificētu trepju un konstanto stimulu metodi,"Bakalaura darbs ir uzrakstīts uz 42 lpp, satur 22 attēlus, 2 tabulas, 1 pielikumu un 36 literatūras atsauces.Darba mērķis: veikt datorizēta krāsu redzes testa aprobāciju un noskaidrot sesijas apjoma ietekmi uz iegūstamo rezultātu.Dalībnieki: 12 dalībnieki, no kuriem 2 bija ar krāsu redzes deficītu.Metode: dalībnieku krāsu redze tika novērtēta ar HRR pseidoizohromatiskajām kartēm, anomaloskopu un datorizēto krāsu redzes testu izmantojot trepju un konstanto stimulu metodi. Dalībniekiem ar krāsu redzes testu tika konstatēts sarkan-zaļais krāsu redzes deficīts. Tika noteiktas hromatiskās jutības sliekšņu vērtības 6 hromatiskajos virzienos. Tika secināts, ka pie ilgstošas krāsu redzes testa pildīšanas hromatiskā jutība samazinās. Atslēgas vārdi: krāsu redze, krāsu redzes deficīts, datorizētais krāsu redzes tests, hromatiskā jutība.",0
630,Akomodācijas atpalikšana pirms un pēc tuvuma darba,"Bakalaura darbs uzrakstīts latviešu valodā, datorsalikumā uz 39 lappusēm un satur 14 attēlus, 2 tabulas, un tajā ir izmantots 30 literatūras avoti.Darba mērķis: Darba mērķis ir noskaidrot, kā akomodācijas atpalikšanu ietekmē tuvuma darbs pie datora monitora un cik ātri normalizējas šī akomodācijas atpalikšana, izmantojot modificēto retinoskopijas metodi.Metode: ar modificētās dinamiskās retinoskopijas Nott metodi tika novērtēta akomodācijas atpalikšana un tās izmaiņas eksperimenta dalībniekiem 2 stundu gara tuvuma darba laikā pie datora monitoriem un tika mērīts laiks, cik ātri akomodācijas atpalikšanas vērtība normalizēsies pēc tuvuma darba.Rezultāti un secinājumi: Akomodācijas atpalikšanas vērtība tuvuma darba laikā pieauga pakāpeniski, bet pēc tuvuma darba akomodācijas atpalikšanas vērtība ātri pielīdzinājās vērtībai pirms tuvuma darba. Akomodācijas atpalikšanas vērtība pēc tuvuma darba normalizējās būtiski īsākā laikā nekā tuvuma darba laikā pieauga.Atslēgas vārdi: akomodācija, dinamiskā retinoskopija.",0
631,Akomodācijas maiņa krāsu stimulu ietekmē,"Bakalaura darbs ir uzrakstīts latviešu valodā, datorsalikumā uz 36 lapaspusēm. Satur 30 attēlus. Izmantoti 12 literatūras avoti.Darba mērķis – noskaidrot, kā mainās akomodācija, ja tiek izmantoti krāsu stimuli un kā tā mainās telpas apgaismojumā pirms un pēc krāsas stimuliem.Darba teorētiskajā daļā aprakstīts kā darbojas akomodācija, fotorefrakcijas metode un apraksts par monohromatisku gaismu. Eksperimentā piedalījās 14 dalībnieki vecumā no 18 līdz 35 gadiem, kuri tika sadalīti divās grupās – 7 emetropi cilvēki un 7 ar kontaktlēcām izkoriģēti miopi. Uz stimula melnbaltu stimulu ar spoguļsistēmu tika novirzīta monohromatiska gaisma. Tika veikta datu apstrāde.Iegūtie rezultāti norāda, ka pie dažādiem viļņu garumiem mainās akomodācijas atbilde un telpas apgaismojumā pirms krāsu stimuliem akomodācija ir lielāka nekā pēc.",0
632,Metodikas izstrāde izohromatisko apgabalu noteikšanai cilvēkiem ar krāsu redzes traucējumiem,"Darbā tiek izmantota datorprogramma krāsu telpas izmaiņu novērtēšanai. Testa laikā tiek meklēti apgabali, kuros pacientam ar krāsu redzes traucējumiem šķiet, ka divas salīdzināšanai piedāvātās vērtības (fons un troksnis) šķiet vienādas, un veido izohromatiskos apgabalus.",0
633,Mākslīgā apgaismojuma ietekme uz akomodācijas atpalikšanu,"Bakalaura darbs uzrakstīts latviešu valodā, datorsalikumā uz 44 lappusēm un satur 21 attēlus un 1 pielikumu, tajā ir izmantots 31 literatūras avots.  Darba mērķis: Novērtēt mākslīgā apgaismojuma ietekmi uz akomodācijas atpalikšanu. Metode: ar modificēto dinamiskās retinoskopijas Nott metodi tiks novērtēta akomodācijas atpalikšana un tās izmaiņas pie dažādiem apgaismojumiem (LED lampas, fluoresceneces lampas un kvēlspuldzes). Rezultāti un secinājumi: Akomodācijas atpalikšana visātrāk pieaug pie luminiscentā un LED apgaismojuma, bet vislēnāk pie kvēlspuldzes apgaismojuma. Rezultāti, kas iegūti pie luminiscento un kvēlspuldzes apgaismojumiem, ir statistiski atšķirīgi.",0
634,Ar tērauda un polipropilēna šķiedrām stiegrota fibrobetona īpašību izpēte,"Šajā darbā izpētīta polipropilēna šķiedru ietekme uz parastu un tērauda šķiedrām stiprinātu betonu, veicot četru punktu lieces un vienas šķiedras izvilkšanas eksperimentus. Papildus tika veikta porainības analīze. Iegūtie eksperimentālie rezultāti uzrāda ievērojamu īpašību uzlabošanos tērauda šķiedrām stiprinātam betonam, pievienojot tam polipropilēna šķiedras. Iepriekš veiktos pētījumos nav dots pārliecinošs skaidrojums procesiem, kas atbildīgi par šķiedru sinerģiju. Šī darba autors piedāvā vienkāršu izskaidrojumu mehānismam, kas atbild par paaugstinātām īpašībām tērauda un polipropilēna šķiedrām stiprinātam betonam.",0
635,Akomodācijas amplitūdas izmaiņas skolēniem dienas laikā,"Bakalaura darbs ir uzrakstīts latviešu valodā, datorsalikumā uz 32 lapām. Tas satur 14 attēlus, 3 tabulas, 15 atsauces uz literatūras avotiem.Darba mērķis: novērtēt, cik lielā mērā skolēniem tiek noslogota acs akomodācijas sistēma dienas laikā.Rezultāti: Bērnu akomodācijas sistēma dienas laikā ir pakļauta nogurumam, jo skolas dienas laikā akomodācijas amplitūda būtiski samazinās (p",0
636,Zīlītes reakcija dažādu apgaismojumu ietekmē,"Maģistra darbs uzrakstīts latviešu valodā, datorrakstā uz 37 lappusēm. Tas satur 2 tabulas, 1 formulu, 22 attēlus, 3 pielikumus 28 atsauces uz literatūras avotiem.Darba mērķis: Noteikt zīlītes diametra izmaiņas divu dažādu ikdienā izmantotu apgaismojumu ietekmē.Pētījumā piedalījās 13 dalībnieki, kuriem tika veikts zīlītes diametra izmaiņu pieraksts divu ikdienā izmantotu apgaismojumu ietekmē pie divām dažādām frekvencēm.Rezultāti: Aizklājējs ar cirkulāru apertūru modulē sinusoidālu gaismu. Zīlītes atbildes reakcija dažādu apgaismojumu ietekmē ir atšķirīga, LED spuldzes izmantošana provocē vidēji mazāku zīlītes diametru kā luminiscentā spuldze.Atslēgas vārdi: zīlītes diametrs, LED, luminiscents apgaismojums, sinusoidāli modulēta gaisma.",0
637,Noguruma ietekme uz metaforu uztveri un acu kustībām lasīšanas uzdevumos,"Bakalaura darbs ir uzrakstīts latviešu valodā, datorsalikumā uz 36 lapām. Tas satur 13 attēlus, 8 tabulas, 23 atsauces uz literatūras avotiem.Darba mērķis ir izpētīt raksturīgās acu kustības un noguruma ietekmi uz metaforu uztveri lasīšanas uzdevumos.Darba uzdevumi: (1) salīdzināt fiksācijas ilgumus un regresiju skaitu 3 lasīšanos uzdevumos ar metaforām; (2) novērtēt teksta izpratni; (3) novērtēt noguruma ietekmi uz acu kustībām lasīšanas uzdevumos.Eksperimentā piedalījās 16 studenti: 14 sievietes un 2 vīrieši ar labu redzi tuvumā;Metode: Uz datora ekrāna tika demonstrēti stimuli ar sarežģītām, vienkāršām un bez metaforām. Acu kustības tika ierakstītas ar iView XTM Hi-Speed iekārtu. Dati tika apstrādāti ar programmu BeGaze un Microsoft Excel palīdzību.Rezultāti: Nav pierādāma būtiska noguruma ietekme uz raksturīgajām acu kustībām lasīšanā; vidējais fiksācijas laiks un regresiju skaits lasīšanas uzdevumos ar metaforām ir individuāls acu kustību raksturlielums;Atslēgas vārdi: acu kustības, lasīšana, metaforas, teksta uztvere, nogurums.",0
638,Cilvēka mikroflora kā potenciāls acs infekcijas avots,"Bakalaura darbs uzrakstīts latviešu valodā.Mērķis: novērtēt cilvēka normālās mikrofloras iespējamo lomu acu slimību etioloģijā un patoģenēzē. Uzdevumi: noteikt S.aureus nēsātāju izplatību sabiedrībā;novērtēt roku mazgāšanas un dezinfekcijas efektivitāti;noteikt no dezinficēto roku ādas izolēto KONS jutību pret antibiotikām.Metode: tika veikti mikrobioģiskie uzsējumi un izaugušo koloniju uzskaitījums. Paraugi iegūti no deguna un roku ādas. Uzņēmība pret 6 antibiotikām tika noteikta ar disku difūzijas metodi.Rezultāti: 1.16,96% dalībnieku ir pastāvīgi S.aureus nēsātāji degunā.2.Efektīvākais pretmikrobu līdzeklis ir 96% medicīniskais spirts.3.No dezinficēto roku ādas tika izolēti potenciāli biofilmu veidotāji uz kontaktlēcām – pret antibiotikām rezistenti KONS.",0
639,Maza izmēra diafragmas ietekme uz redzes asumu dažādām vecuma grupām,"Darba mērķis ir pārbaudīt kā dažādi faktori (miopijas lielums, vecums) ietekmē redzes asuma izmaiņas ar diafragmu.Metode. Nekoriģētais redzes asums un redzes asums ar diafragmu tika pārbaudīts 62 dalībniekiem, kuri nāca uz redzes pārbaudi optikā. Redzes asums tika noteikts ar projektora burtu tabulu. Sākotnēji redzes asums tika pierakstīts decimālajā sistēmā, bet pēc tam pārrēķināts LogMAR vienībās.Rezultāti. Lielāks redzes asuma uzlabojums ar diafragmu ir pie augstākas pakāpes ametropijas, pie miopijas pakāpes -3.00 uzlabojums bija aptuveni 6 rindas, bet pie -6.00 uzlabojums - aptuveni 9 rindas. Salīdzinot uzlabojumu ar diafragmu dažādās vecuma grupās, redzes asuma uzlabojums būtiski neatšķīrās.",0
640,Noguruma ietekme uz telpiskās uztveres un valodas apstrādes mijiedarbību,"Darba mērķis: pārbaudīt noguruma ietekmi uz telpiskās uztveres un valodas apstrādes mijiedarbību.Dalībnieki: 98 dalībnieki vecumā no 18 līdz 39 gadiemMetode: Ar datorizētu atbilstības vērtējuma uzdevumu, kurā izmantoti latviešu valodas prievārdi, tika noteikta noguruma ietekme uz telpiskās uztveres spējām. Dalībniekiem bija jānovērtē, cik lielā mērā apgalvojums atbilst ekrānā redzamajam attēlam. Pēc testa veikšanas dalībnieki atbildēja uz anketas jautājumiem par savu veselību, pamošanās laiku u.c.Rezultāti: Nogurums ietekmē telpisko uztveri, cilvēki, kas jūtas noguruši, testu veic ātrāk un pieļauj vairāk kļūdu nekā pārējie dalībnieki. Latviešu valodas prievārdu „virs” un „uz” lietojums atšķiras no atbilstošiem prievārdiem angļu valodā.",0
641,Koherentas kustības uztvere pie stimula centrālas un ekscentriskas fiksācijas,"Bakalaura darbs ir uzrakstīts latviešu valodā, datorsalikumā uz 30 lapaspusēm un sastāv no 18 attēliem un 24 atsaucēm uz literatūras avotiem.Darba mērķis: Izpētīt, pie kādas stimula fiksācijas, centrālas vai ekscentriskas, cilvēkam ir zemākas koherentas kustības uztveres sliekšņu vērtības.Darba uzdevumi:•Noteikt koherentas kustības uztveres sliekšņu vērtības pie centrālas un ekscentriskas stimulu fiksācijas;•Salīdzināt sliekšņu vērtības, izmantojot matemātiski statistiskās metodes;•Izpētīt, kā stimula kustības ātrums ietekmē koherentas kustības uztveršanu;•Novērtēt, vai kustības uztvere pakļaujas mācīšanās procesiem.Iegūtie rezultāti: Koherentas kustības uztveres sliekšņu vērtības variē gan pie centrālas, gan pie ekscentriskas fiksācijas, atkarībā no stimula kustības ātruma.Atslēgvārdi: kustība, koherenta kustība, kustības uztvere, perifērā redze, ekscentritāte, izkliedēto punktu tests",0
642,Kvadratūru formulas un to veidošana lietojot datorprogrammu Maple,"Šajā darbā apskatīta kvadratūru formulu aprēķināšana ar datorprogrammu MAPLE. Darbā ir aprakstīti un izrēķināti algoritmi, kvadratūru formulas koeficentu un mezglu punktu noteikšanai.",0
643,Ermita vispārinātie splaini un to konstruēšana,"Maģistra darbs ir veltīts Ermita vispārinātiem splainiem un to konstruēšanas metodēm. Darba mērķis ir aprakstīt Ermita vispārinātos splainus, kuri apmierina interpolācijas nosacījumus. Tas dod iespēju aprakstīt Ermita splainus gadījumā, kad interpolācijas nosacījumu skaits ir atkarīgs no sadalījuma mezgla, kā arī gadījumā, kad interpolācijas nosacījumi nav uzdoti uz visiem atvasinājumiem pēc kārtas. Pie tam interpolācijas režģis var arī nesakrist ar splaina režģi.Ermita vispārināto splainu konstruēšanai ir aprakstīta nenoteikto koeficientu metode uz Ermita interpolācijas polinomu pamata. Iegūtās formulas ir pārbaudītas testa piemēriem, veicot aprēķinus ar datorprogrammu Maple.Atslēgvārdi: interpolācijas uzdevums, Ermita polinoms, Ermita splains.",0
644,IS drošības apdraudējumu un risku analīze sensitīvo personas datu apstrādes sistēmai,"Mūsdienās informācijas sistēmas ieņem kritisku lomu organizāciju un valsts pārvaldē. Informācijas sistēmas var saturēt konfidenciālu un slepenu  informāciju, šādas informācijas drošības garantēšana ir svarīgs uzdevums eksplutējot sistēmu. Šajā darbā autors apskata teorētiskos un likumdošanas aspektus informācijas sistēmu drošībā, kā arī veic drošības auditu eksistējošai sistēmai apskatot šīs sistēmas apdraudējumus, kas saistīti ar cilvēka faktoru. Šī darba rezultāts ir ieteikumu saraksts, kā uzlabot fiziskos, elektroniskos un organizatoriskos drošības līdzekļus, lai aizsargātu sistēmu no cilvēka izraisītiem apdraudējumiem.",0
645,Bezvadu fotopletizmogrāfijas izmantošana veselības monitoringam,"Maģistra darbā ir pētītas bezvadu fotopletizmogrāfijas (PPG) metodes izmantošanas iespējas veselības monitoringam. Darba izpildes laikā tika izgatavotas oriģinālas PPG signāla detektēšanas, apstrādes un pārraides ierīces. Tās balstītas uz biometrisko datu pārraidi nelielā attālumā (~10 m) izmantojot Bluetooth moduli. Ierīces mēģinātas iestrādāt dažādos ikdienā biežāk lietojamos apģērba gabalos (cimdā, zeķē, cepurē).Darbā sniegts pārskats par fotopletizmogrāfijas vēsturi, aprakstītas jaunradīto ierīču konstrukcijas, veikti mērījumu apkopojumi, izskaidroti bezvadu PPG signālu pārraides principi un iespējas.Rezultāti liecina, ka ar izstrādāto bezvadu mērīšanas ierīci var ērti mērīt un novērot cilvēku fizioloģisko veselības stāvokli un atklāt iespējamās sirds un asinsvadu saistītās problēmas.",0
646,Komponentu bāzēta arhitektūra,"Darbā tiek aplūkoti un izskaidroti komponentu bāzētas informācijas sistēmas arhitektūras pamatprincipi un apskatīti ar to saistītie jautājumi. Komponentu bāzēta arhitektūras galvenais mērķis ir veidot vieglāk uzturamu, elastīgāk pārveidojamu un labāk izprotamu informācijas sistēmas programmatūras arhitektūru. Autora mērķis ir izpētīt komponentu bāzētu sistēmas arhitektūru, kā arī pielietot to praksē, veicot projektējumu komponentu bāzētai sistēmai, kas atbalstītu modulāru sistēmas uzbūvi un elastīgi komplektējamu komponentu izmantošanu. Izpētes rezultātā tiek veikts sistēma I2008v2 projektējums, kas balstās uz komponentu bāzētas arhitektūras principiem. Sistēma I2008v2 ar aparatūras palīdzību iegūst bioloģisko šūnu attēlus, saglabā iegūtos mērījuma rezultātus, veic sarežģītu iegūto datu analīzi, veido iegūto datu atskaites un diagrammas.",0
647,Automātiskas transporta līdzekļu izsekošanas sistēmas izstrāde,"Bakalaura darba mērķis ir aprakstīt un analizēt automātiskas transporta līdzekļu izsekošanas (AVL) sistēmas izstrādes procesa gaitu. Lai labāk saprastu AVL sistēmas darbības principus, darbā ir aprakstītas tehnoloģijas, kuru attīstība stimulēja iepriekšminētā tipa sistēmas izveidošanu. Par izstrādes sākumpunktu tiek ņemts pētījums par vispārējiem AVL sistēmas darbības principiem, pielietošanas sfērām un analoģisko sistēmu tipiskajiem trūkumiem. Saistībā ar augsti uzstādītajām prasībām sistēmas ātrdarbībai un neatkarībai no platformas, ierīces, sakaru veidiem ar ierīcēm un datubāzes - atsevišķi tiek izpētītas izstrādes vides un gatavas komponentu bibliotēkas, kā arī izstrādāta viegli izmaināma un mērogojama programmatūras arhitektūra. Noslēgumā tiek analizēta gatava sistēma atbilstīgi sākotnējām prasībām, aprakstīts, kā izdevās to sasniegt, un noteiktas stiprās un potenciāli vājās vietas.",0
648,Opciju cenu robežteorēma binomiālajā tirgū,"Maģistra darbs veltīts binomiāla modeļa uz Bleka-Šoula modeli konverģences pētīšanai. Tiek arī apskatītas nepārtraukto no labas puses un ar robežu no kreisas puses funkciju telpa D un Skorohoda topoloģija telpā D.Darbā ir aprakstītas dažāda veida konverģences telpās C un D, un Skorohoda robežteorēma.Izmantojot Koksa-Rossa-Rubinšteina un Bleka-Šoula formulas, darbā ir aprēķināti piemēri, kuros tiek atrasti un salīdzināti Eiropas veida call opcijas taisnīgas cenas tekošajā laika momentā dažādiem periodiem.",0
649,Defektu struktūra nanoizmēra kristālos,"Darbā pētīti Oksifluorīdu stiklu keramikas (OxFGC) paraugu spektri ar elektronu paramagnētiskās rezonanses (EPR) metodi. EPR spektri tika uzņemti 7 OxFGC paraugiem ar atšķirīgu izkarsēšanas laiku. Litija Borāta stikla keramikas EPR spektrs sastāv no daudzām EPR joslām, taču neizdevās novērot spektru hipersīkstruktūru. Litija Silikāta stikla keramikas gadījumā ir novērojama EPR spektru hipersīkstruktūra. Mūsu darbā ar datorprogrammas palīdzību tika izrēķināti daži EPR spektri, izmantojot mijiedarbības ar Fluora(F), Litija(Li) un Itrija(Y) kodolu spiniem. Spektri tika salīdzināti ar keramikas EPR spektru hipersīkstruktūru.",0
650,Linu šķiedru stiprības sadalījumu noteikšana,"Saistībā ar mūsdienās pieaugošo interesi par apkārtējās vides saglabāšanu, pieaug interese par kompozītmateriālos izmantojamo sintētisko materiālu aizstāšanu ar dabīgiem materiāliem. Viens no šādiem materiāliem ir linu šķiedras.Šī darba mērķis ir linu šķiedru stiprības sadalījuma noteikšana diviem dažādiem šķiedras garumiem, lai raksturotu to lietderīgumu kā sintētisko šķiedru aizstājējam kompozītmateriālos.Darba gaitā tiek veikta linu šķiedru mehāniskās stiepes pārbaudes. Iegūtie dati tiek analizēti izmantojot Veibula sadalījuma un salīdzināti ar jau agrāk iegūtiem datiem.Bakalaura darbs ir izstrādāts Polimēru Mehānikas Institūtā.",0
651,Kooperatīvās spēles un to analīze,"Bakalaura darbs ir veltīts kooperatīvo spēļu analīzei. Darbā īpaša uzmanība tiek pievērsta spēļu normālformai. Tiek aprakstīts kā spēles ar nulles summu un spēles ar nenulles summu reducēt uz spēlēm normālformā un kā atrast to atrisinājumu izmantojot Šeplī vektoru. Darba sākumā ir ieskats matricu spēlēs. Ir dota spēles 0-1 reducētās formas analīze, tās atrisinājuma atrašana izmantojot C-kodolu un atrisinājumu pēc Neimana-Morgenšterna. Pielikums satur informāciju par ievērojamiem matemātiķiem, kuri devuši ieguldījumu spēļu teorijā.",0
652,Tiešsaistes GPS izsekošanas sistēma „GPS OrientTracker”,"Darba mērķis bija ieviest Latvijā GPS tiešsaistes izsekošanas sistēmu, kas orientēšanās sacensību laikā spētu uzrādīt, kur atrodas konkrēta persona uz doto brīdi. Tā kā Pasaulē šāda veida sistēmas jau tiek pielietotas, arī Latvijā, lai attīstītu un popularizētu orientēšanās sportu, ir nepieciešamas tiešsaistes izsekošanas sistēmas. Rezultātā tika salīdzinātas jau esošas sistēmas, to cenas, un izvēlēta piemērotākā uztvērējierīce, un beigās izstrādāta tiešsaistes izsekošanas sistēma.",0
653,ERAF projektu ieviešanas sistēma Vides ministrijā,"Bakalaura darba ietvaros tiek izstrādāta Eiropas Reģionālā attīstības fonda projektu ieviešanas sistēma Vides ministrijā. Šī darba mērķis ir uzlabot ieviešanas un uzraudzības procesus organizācijā pielietojot informācijas tehnoloģijas.Bakalaura darbā tiek aprakstīta sistēmas attīstība, kā arī tās pārraudzībā esošie procesi, to saistība ar normatīvajiem aktiem. Tiek analizēti biznesa procesi dažādos plānošanas periodos, kas ietekmē turpmāko informācijas sistēmas plānošanu un attīstību.Ņemot vērā identificētās problēmas, tika izstrādāta Vienotā informācijas sistēma, īstenojot automatizētus ieviešanas un uzraudzības procesus un tālākās datu savstarpējas atbilstības un integritātes iespējas.",0
654,Tomaševska problēma,"Bakalaura darbā aplūkota Tomaševska problēma par noteikta veida vienības vektoru skaitu Eiklīda n - dimensiju telpā R. Darbā iegūts tās atrisinājums, ja  n = 2, 3, 4, 5, 6.",0
655,Zināšanu pārvaldība uzturēšanas projektos,"Izstrādātās informācijas tehnoloģiju sistēmas kļūst arvien lielākas, tāpēc arī uzturēšanas darbi tiek strukturāli dalīti pa vairākām organizācijām. Rezultātā vienas sistēmas uzturēšanai nepieciešamā zināšanu bāze tiek sadalīta, un to ar ierastajiem līdzekļiem nav iespējams tik vienkārši kontrolēt. Informācijas tehnoloģiju vadošās kompānijas arvien lielāku nozīmi sāk pievērst zināšanu pārvaldības jautājumiem. Šī darba pētījuma mērķis ir noskaidrot, kādi rīki tiek izmantoti zināšanu pārvaldības sekmīgai organizēšanai, kā arī kādas problēmas ir iespējams ar tiem atrisināt. Rezultātā tika izmantots datorizēts zināšanu pārvaldības rīks, lai to praktiski pielietotu savā ikdienas darbā.",0
656,IT procesu un pakalpojumu organizācija pašvaldībā,"Maģistra darbā ir apskatītas IT procesu sakārtošanas un optimizācijas aktivitātes jau realizētā pašvaldības informācijas tehnoloģiju un komunikāciju vidē. Darbā ir izpētīta Rīgas domes Informācijas tehnoloģiju centra esošā situācija IT procesu pārvaldībā, konstatētas problēmas un potenciālie riski, piedāvāts risinājums un izstrādāts realizācijas plāns. Piedāvātā risinājuma realizācijas ieviešanai izstrādāts gatavs projekta pārvaldības plāns. Problēmu risinājumam kā teorētiskais pamats ir izmantotas ITIL ""labākās prakses"" vadlīnijas, savukārt, risinājuma realizācijas plāna izstrādē izmantota projektu vadības metodoloģija PMBOK.",0
657,Konkatenatīvas latviešu valodas runas sintēzes sistēmas izveide,"Bakalaura darbā ir aprakstīta autora izstrādāta konkatenatīvas latviešu valodas runas sintēzes sistēma. Bakalaura darba ietvaros tika izstrādāta sistēmas arhitektūra un runas sintēzes bibliotēka, kas nodrošina nepieciešamo funkcionalitāti, lai sistēmu būtu iespējams integrēt ārējos risinājumos.Darbā tiek aprakstīti procesi, kā no teksta latviešu valodā tiek iegūts audio fails, kas satur sākotnējā teksta akustisko reprezentāciju, respektīvi, runu. Darbā tiek arī apskatīti principi, kā no atsevišķiem audio fragmentiem tiek izveidots nepieciešamais audio fails, fragmentus ar dažādām metodēm kombinējot kopā.",0
658,Oracle lietojumprogrammas migrācija uz trīs līmeņu arhitektūru,"Maģistra darbs ir veltīts trīs līmeņu arhitektūras izpētei – iepazīšanās, prioritātes un  trūkumi salīdzinot ar citām klient-servera arhitektūrām, kā arī migrācijai no divlīmeņu arhitektūras uz trīs līmeņu arhitektūru vispārēji un detalizētā līmenī uz Oracle tehnoloģijām balstītām lietojumprogrammām. Kā arī darbā iekļauta analīze esošas lietojumprogrammas iespējamai pārejai uz trīs līmeņu arhitektūru.",0
659,Alternatīvi ievada veidi cilvēka-datora saskarnei,"Mūsdienu straujajā tehnoloģiskās attīstības laikmetā tomēr ir kāda tehnoloģija, kas ir samērā iesīkstējusi un konceptuāli nav mainījusies jau ļoti ilgu laiku – datora ievadierīces. Šajā jomā ir iespējami daudzi uzlabojumi, kas nepieciešami, lai palielinātu darba ražīgumu, ērtības un arī datora lietošanas veselīgumu. Šī darba mērķis ir noskaidrot iespējamo datora ievadierīču attīstības gaitu, kā arī noteikt, kas vēl jāpaveic, lai tās uzlabotu, tādējādi paātrinot šo attīstību. Lai to paveiktu, šajā darbā tiks aplūkotas jau pastāvošās datora ievadierīces, aplūkota to iespējamā attīstības gaita, plusi un mīnusi, kā arī tiks piedāvātas vairākas konceptuāli jaunas ievadierīces.",0
660,Saimniecību uzskaites informācijas sistēma SUDAT,"Bakalaura darbā ir aprakstīta Saimniecību uzskaites datu tīkla (SUDAT) informācijas sistēmas izstrāde, kas tika izstrādāta pēc Latvijas Valsts Agrārā ekonomikas institūta (LVAEI) pasūtījuma. Konkrētās sistēmas realizācijā piedalījās piecu cilvēku grupa. Izstrādātā sistēma apkopo informāciju par saimniecībām, to ražošanas rādītājiem, ieņēmumiem, izmaksām un informāciju par saimnieciskās darbības rezultātiem. Uzkrājot šos datus par vairākiem gadiem, sistēma nodrošina iespēju novērtēt saimniecību produktivitātes un ienākuma līmeņa attīstības tendences. Darba gaitā tiek apskatīti SUDAT datu vākšanas, apstrādes un biznesa procesi. Tiek analizētas iespējamās izstrādes vides konkrētajai sistēmai, kā arī konkrētās sistēmas realizācija.",0
661,Informācijas drošības vadības loma IT risku pārvaldībā,"Darbā analizēti informācijas drošības pārvaldības uzdevumi organizācijas IT risku vadības procesa ietvaros. Darba mērķis – izstrādāt audita programmu, ar kuras palīdzību uzlabot informācijas drošības un IT risku pārvaldību. Mērķa sasniegšanai tika apskatīti 3 pazīstamākie informācijas drošības standarti (ISO27001, ISF labās prakses standarts un ISM3), kā arī IT pārvaldības ietvari (Cobit un ITIL). Autors apskata to pielietojamības iespējas organizācijas informācijas drošības pārvaldības vides uzlabošanā. Vēl darbā tika identificēti IT risku pārvaldības apgabali un informācijas drošības pārvaldības iespējamā loma šajos procesos.Darba ietvaros izstrādāta IT audita programma, pēc kuras pielietošanas organizācija var novērtēt esošo situāciju un izstrādāt nepieciešamos uzlabojumus IT risku pārvaldībai. Audita programma tiek pielietota organizācijā XYZ.Atslēgvārdi: Informācijas drošība, IT risks, ISO 27001, IT projektu vadība, IT pārvaldība.",0
662,Zināšanu bāzes OpenCYC uzbūve un lietojumi,"Maģistra darbā ir veikta zināšanu bāzes OpenCyc uzbūves izpēte un semantisko zināšanu apakšējā slāņa terminu, likumu un attiecību ievade un lietošana OpenCyc zināšanu bāzē – kura ļauj radīt dažādus zināšanu atkarīgus produktus un pakalpojumus. Darba sākumā ir apskatīta un analizēta pasaulē plaši pazīstamākā zināšanu bāze OpenCyc un darba gaitā ir dota motivācija ievadīt un papildināt zināšanu bāzi ar jauniem terminiem, likumiem un attiecībām pielietojot CycL attēlojuma valodu. Darbā ir apskatīti un pētīti OpenCyc zināšanu bāzes lietojumi, lai ar tās palīdzību varētu nodrošināt „dziļu” sapratnes slāni, kurš varētu tikt izmantots kopā ar citām programmām, lai tās pārveidotu daudz pielāgojamākas attiecīgajām situācijām. Darba gaitā tiek papildināta zināšanu bāze OpenCyc ar jauniem terminiem, likumiem un attiecībām. Darba beigās ir doti zināšanu bāzes OpenCyc papildinājuma lietojumi.",0
663,"Kvantitatīva, neinvazīva asaru meniska novērtēšana","Bakalaura darbs ir uzrakstīts latviešu valodā uz 55 lapām. Tas satur 22 attēlus, 5    grafikus, 2 pielikumus. Bakalaura darbā izmantoti 38 literatūras avoti. Darba mērķis: Izveidot iekārtu kvantitatīvai, neinvazīvai asaru meniska novērtēšanai. Eksperimenta dalībnieki: Eksperimentā piedalījās 20 dalībnieki (4 vīrieši, 16 sievietes). Dalībnieku vidējais vecums bija 22.7± 2.4 gadi. Nevienam no eksperimenta dalībniekiem nebija acs priekšējo daļu saslimšanu. Specifiska dalībnieku atlase netika veikta. Metode: Tika izveidota iekārta neinvazīvai asaru meniska liekuma rādiusa novērtēšanai un nomērīts asaru meniska liekuma rādiuss. Rezultātu salīdzināšanai biomikroskopiski tika mērīts asaru meniska augstums.Rezultāti : Tika izveidota iekārta asaru meniska liekuma rādiusa mērīšanai. Vidējā asaru meniska liekuma rādiusa vērtība ir: r= 0,337± 0,044mm. Asaru meniska augstuma vidējā vērtība: h= 0,327± 0,07mm. Korelācijas koeficients starp asaru meniska liekuma rādiusa un asaru meniska augstuma mērījumiem ir 0,19. Korelācijas koeficients atkārtotiem secīgiem asaru meniska liekuma rādiusa mērījumiem ir 0,89. Secinājumi: 1). Asaru meniska liekuma rādiusa vidējā vērtība ir r= 0,337± 0,044 mm. 2) Eksperimenta dalībnieku grupas vidējais asaru meniska augstums ir h= 0,327± 0,07mm. 3) Netika atrasta statistiski nozīmīga korelācija starp asaru meniska augstuma un asaru meniska liekuma rādiusa mērījumiem. 4) Asaru meniska liekuma rādiusa mērījums ir atkārtojams. Korelācijas koeficients secīgiem mērījumiem ir 0,89. 5)eksperimentāli noteiktā asaru meniska absolūtā vērtība ( r= 0,337± 0,044 mm) ir iepriekš veiktā pētījuma rezultātiem, kurā r= 0,365±0,153 mm.",0
664,Fiksācijas disparitātes un dinamiskās verģences saistība ar binokulārās disparitātes izšķiršanu,"Darba mērķis: izvērtēt mijiedarbību starp verģences sistēmas un stereoredzes kvalitāti.Tika izmeklēti 17 subjekti (vidējais vecums 24 ± 3 gadi). Darbā tika pētīta statiskās un dinamiskās fiksācijas disparitātes un dinamiskās verģences saistība ar stereoredzes kvalitāti pie steroattēla prezentācijas 100 un 500 ms laikā. Mērījumu veikšanai tika izmantoti ""eye Test-PC"" testi. Fiksācijas disparitātes un dinamiskā verģence tika noteikta 60 cm, bet stereoredze – 229 cm attālumā no testēšanas ekrāna plaknesRezultātā tika konstatēta stereoredzes kvalitātes būtiskā (p = 0,003) uzlabošanās pie ilgāka – 500 ms – stereoattēla prezentēšanas laika, salīdzinot ar 100 ms. Pierādīts, ka pastāv laba sakarība starp statisko fiksācijas disparitāti (R = 0,81) un stereoredzi, kad stereoattēls tiek rādīts 100 ms. Stereoattēla prezentēšanas laikam pieaugot līdz 500 ms, korelācija starp statisko fiksācijas disparitāti un stereoredzi samazinās (R2 = 0,66). Korelācija starp stereoredzes kvalitāti un dinamisko verģenci nav konstatēta. Stereoredzes kvalitāte un dinamiskās fiksācijas disparitātes dati arī neuzradīja korelāciju.Stereoredze ir labāka, ja stereo attēla veidošanā piedalās verģences acu kustības. Stereoredzes izšķirtspēja pakļaujas vairākiem faktoriem – divi no tiem ir binokulārā disparitāte un verģences acu kustības. Abi faktori ietekmē stereoredzes izšķirtspēju un līdz ar to tā uzlabojas.Stereoredze un statiskās fiksācijas disparitātes ir saistītas ar otrās kārtas polinoma atkarību. Cilvēkiem ar lielām fiksācijas disparitātēm stereoredze ir sliktāka nekā cilvēkiem ar mazām fiksācijas diparitātēm. Cilvēkiem ar ezo fiksācijas disparitātēm krustotā stereoredze ir sliktāka kā cilvēkiem ar ekso fiksācijas disparitātēm.Dinamiskās verģences un dinamiskās fiksācijas disparitātes nav saistītas ar stereoredzi.Atslēgas vārdi: fiksācijas disparitāte, dinamiskā verģence, stereoredze, dinamiskā fiksācijas disparitāte, krustotā binokulārā disparitāte.",0
665,TV reitingu prognozēšana,"Diplomdarbā „TV reitingu prognozēšana” ir apskatīta televīzijas kanāla LNT vienas laika joslas reitingu prognozēšana vienam solim uz priekšu. Ir aplūkotas divas prognozēšanas metodes un salīdzināti iegūtie rezultāti. Viena no tām izmanto ARIMA  modeli, bet otra izmanto eksponenciālo nogludināšanu laikrindai ar sezonalitāti. Darbs sastāv no ievada, septiņām nodaļām, rezultātiem, secinājumiem un diviem pielikumiem. Rezultātu iegūšanai ir izmantota statistikas programmpakete SPSS.",0
666,Testēšanas procesu analīze,"Darbā tiek izpētīts un analizēts konkrēta uzņēmuma sistēmu izstrādes modelis un programmatūras testēšanas dzīves cikls. Tiek apskatīta vienībtestu ietekme uz produkta kvalitāti programmatūras izstrādes dzīves ciklā, analizējot uzņēmuma divu līdzīgas sarežģītības projektu atrasto kļūdu daudzumu, prioritāti un kritiskumu, kā arī kļūdu un darāmo darbu atgriešanu biežumu programmētājam. Vienam no projektiem tika izstrādāti vienībtesti, bet otram – nē. Darbā konstatēts, ka vienībtestu ieviešana nav būtiski uzlabojusi projektu gaitu. Tiek piedāvāti izpētītās statistikas skaidrojumi un iespējamie uzņēmuma testēšanas procesu uzlabojumi.",0
667,Datu migrācija izmantojot modeļu transformācijas,"Kopš brīža, kad tiek uzkrāti dati, jautājums par datu migrāciju ir aktuāls. Savā darbā autors sniedz literatūras pārskatu par datu migrāciju, kurā viņš norāda uz valdošo situāciju šajā jomā. Tika konstatēts, ka saistībā ar datu migrāciju literatūrā netika atklāti raksti par modeļu transformācijām. Tāpēc autors piedāvā savu ideju, kā arī norāda ar to saistītās pētāmās problēmas. Ar zema līmeņa modeļu transformāciju valodas L0 un programmēšanas valodas C++ palīdzību tiek realizēta datu migrācijas transformācija no vienas relāciju datu bāzes uz otru relāciju datu bāzi. Darba beigās tiek veikti izstrādātās datu migrācijas eksperimenti, prezentēti iegūtie rezultāti un izdarīti secinājumi.",0
668,Redzes asuma noteikšana bērniem ar dažādām metodēm,"Darbs ir uzrakstīts latviešu valodā datorsalikumā uz 48 lapām. Satur 58 attēlus, 7 tabulas, 5 pielikumus un tajā izmantoti 22 informācijas avoti.Mērķis: novērtēt ar dažādiem redzes asuma testiem noteikta redzes asuma atšķirības.Metode un subjekti: Eksperimentā piedalījās 57 bērni vecumā no 3 līdz 6 gadiem. Redzes asums tika mērīts ar 3 redzes asuma novērtēšanas tabulām – Lea testu, HOTV testu un Salauzto riteņu testu, kas izveidotas, izmantojot jau esošu redzes asuma novērtēšanas testu paraugus.Rezultāti: 3 gadus veciem bērniem redzes asums monokulāri ir 0,60±0,11 un binokulāri 0,71±0,11, 4 gadu vecumā redzes asums monokulāri ir 0,86±0,18 un binokulāri tas ir 0,98±0,19, bet 5 gadu vecumā monokulāri ir 0,84±0,24 un binokulāri redzes asums 0,95±0,23. Sasniedzot 6 gadu vecumu, redzes asums monokulāri ir 0,97±0,17 un binokulāri tas ir lielāks – 1,08±0,18. 6 gadu vecumā redzes asums binokulāri ar Lea testu ir 1,03±0,18 un ar Salauzto riteņu testu ir 1,14±0,20, starp šiem testiem ir statistiski nozīmīga atšķirība. Secinājumi: 1. Lea testa, HOTV testa un Salauzto riteņu testa atkārtojamība ir laba. 2. Ja pirmajā reizē redzes asums bērnam ir samazināts, tad ir nepieciešama atkārtota pārbaude, lai saprastu, vai tiešām tā ir redzes problēma, vai arī tikai nepazīstamas vides un nepazīstamu cilvēku ietekme. 3. Bērnam pieaugot, redzes asums palielinās. 3 gados redzes asums ir 0,71±0,11, 4 gados tas ir 0,98±0,19, 5 gados redzes asums ir 0,95±0,23, bet 6 gados redzes asums bērniem ir sasniedzis jau 1,08±0,18. 4. Neatkarīgi no bērna vecuma, redzes asums binokulāri ir labāks nekā monokulāri. 5. Ar Lea testu, Salauzto riteņu testu un HOTV testu redzes asums 3 gados, 4 gados un 5 gados nav statistiski nozīmīgi atšķirīgs. No 3 līdz 5 gadu vecumam redzes asumu var mērīt ar visiem trim testiem. 6. 6 gadu vecumā redzes asums monokulāri starp testiem būtiski neatšķiras. Būtiska atšķirība novērojama binokulāri starp Lea testu un Salauzto riteņu testu. Iespējams, ka Salauzto riteņu tests 6 gadu vecumā ir pārāk vienkāršs, tādēļ uzrāda augstāka redzes asuma rezultātus. 7. 3 gadu vecumā korelācija starp testiem ir vāja. Atslēgas vārdi: Lea tests, HOTV tests, Salauzto riteņu tests, redzes asums.",0
669,CodeMage: vide pirmskoda rediģēšanai un testēšanai,"“CodeMage: vide pirmkoda rediģēšanai un testēšanai” ir lietojumprogramma, kas nodrošina ērtu darbu ar pirmkodu. Koda redaktora mērķis ir paātrināt un atvieglot pirmkoda izveidošanu, kā arī sniegt papildiespējas, tādas kā programmas koda ielādēšanu serverī, koda kompilāciju un palaišanu, vienlaicīgu vairāku failu rediģēšanu.",0
670,Olimpiāžu uzdevumu krājums vidējo klašu skolēniem,"Darba pamatā ir strukturēts paaugstinātas grūtību pakāpes uzdevumu kopums pamatskolai, kas veidots uz rajona olimpiāžu bāzes. Līdz 1990. gadam pamatskolai atbilda 3. - 8. klases. No 1990. gada pārgāja uz jaunu klašu sistēmu, kur pamatskolai atbilst 5. - 9. klases. Šajā izstrādnē iekļauti 29. - 40. (1978./79. m.g. - 1989./90. m.g.) rajona matemātikas olimpiāžu uzdevumi 3.-9.klasēm ar  atrisinājumiem vai atbildēm, īss teorētisks ieskats par matemātikas olimpiāžu vēsturi Latvijā, matemātisko spēju raksturojums un laba skolotāja īpašības un loma skolēnu intereses radīšanā. Izstrādnē nav iekļauti 32.rajona matemātikas olimpiādes 4.-7. klašu materiāli.",0
671,Interneta klientu uzskaites datu apstrādes sistēma,"„Interneta klientu uzskaites sistēma” ietver sevī iespējas veikt interneta pakalpojumu sniedzēja klientu, rēķinu, ka arī tikla specifisku datu uzskaiti. Programma ir uzrakstīta ar PHP, HTML, JavaScript programmēšanas valodas palīdzību. Informācijas glābšanai bija izmantota MySQL datu bāze. Sistēma nodrošina efektīvu, vienkāršu, un drošu pieeju datu bāzei, ka arī to apstrādi, izmantojot interneta pieslēgumu un interneta pārlūkprogrammu.",0
672,Mobilo sakaru drošība,"Mobilie sakari balstās uz balss un datu pārraidi radio viļņos, kurus pārtvert ir viegli,tādēļ liela uzmanība jāpievērš drošībai. GSM tīklā tiek lietoti sekojoši drošības mehānismi:abonenta autorizācija, abonenta identitātes konfidencialitāte un datu konfidencialitāte radiokanālā.Darbs tiek taisīts ar mērķi objektīvi izvērtēt drošības līmeni, kā arī, balstoties uz iegūtoinformāciju, izstrādāt algoritmu, ar kura palīdzību būtu iespējams pierādīt SIM kartesklonēšanas faktu.Darbs ir organizēts piecās nodaļās, kur pirmās divas apraksta tīkla uzbūvi un tāfunkcionēšanas principus. Nākamās divas nodaļas pievēršas drošības mehānismu analīzei.Piektā nodaļa apraksta teorētiski algoritmu identitātes atslēgas nolasīšanai.",0
673,Laika apstākļu informācijas centrs,"Sava darbā par tēmu „Laika apstākļu informācijas centrs” es izstrādāju un dokumentāri aprakstīju programmatūras produktu, kura nolūks ir sniegt lietotājiem informāciju par laika apstākļiem pilsētās, kas var atrasties jebkura pasaules malā. Šī sistēma sniedz informāciju par laika apstākļiem, kuri bija pagātnē un ir gaidāmi nākotnē.",0
674,Kvantu vaicājošie algoritmi Būla funkciju rēķināšanai,"Šajā darbā ir aplūkoti kvantu vaicājošie algoritmi Būla funkciju rēķināšanai. Apskatītas problēmas ir cieši saistītas ar uzdevumu uzkonstruēt efektīvu kvantu algoritmu patvaļīgai Būla funkcijai vai funkciju kopai. Pētījuma mērķis ir atrast kvantu algoritmus ar eksaktu sarežģītību mazāku par determinētu. Darbā ir aprakstīta jaunu eksaktu algoritmu kopa ar kvantu sarežģītību divreiz mazāku par determinētu. Darbā ir aprakstītas divas plašas kvantu algoritmu ar ierobežotu kļūdu kopas: algoritmi ar sarežģītību D(f) = 2n pret   , kur 2n ir Būla funkcijas mainīgo skaits, un algoritmi ar sarežģītību D(f) =3n pret   , kur 3n ir Būla funkcijas mainīgo skaits. Īpaša uzmanība ir pievērsta kvantu jaukto stāvokļu jēdzienam ar cerību uzlabot iespējamu kvantu algoritma sarežģītību.",0
675,Automatizētā enerģijas datu vākšanas un uzskaites sistēma,"Maģistra darba teorētiskajā daļā tiek piedāvāta automatizētas enerģijas datu vākšanas un uzskaites sistēmas koncepcija, kā arī tiek pamatotas izstrādātās koncepcijas priekšrocības un veikta salīdzinoša analīze ar analoģisku sistēmu. Darba praktiskajā daļā tiek apskatīti iekārtu draiveru realizācijas principi attālinātai informācijas nolasīšanai no elektroniskiem daudzfunkciju elektroenerģijas skaitītājiem saskaņā ar protokolu IEC 1107 un DLMS, kā arī šo protokolu implementēšanas īpatnības konkrētu ražotāju skaitītājiem.",0
676,Izstrādei nepieciešamo resursu prognozēšanas metožu lietošana,"Dotajā darbā tiek apskatīts programmatūras produktu izstrādes prognozēšanas metožu praktiskais pielietojums. Tiek apskatītas dažādas prognozēšanas metodes, kā arī izpētītas problēmas, kas ir saistītas ar prognozēšanas pielietošanu, un iespējas, kā var palielināt prognozēšanas kvalitāti. Darba mērķis bija saistīt prognozēšanas teoriju ar projektu pārvaldības praksi.Iegūstot darba rezultātus var konstatēt, ka visiem pieejamās informācijas avoti satur divus materiālu veidus: prognozēšanas un projektu pārvaldības teorijas; tas ir, faktiski neeksistē materiāli par prognozēšanas pielietošanas praksi projektu pārvaldībā. Darba gaitā tika izstrādāts detalizēts piemērs tam, kā var iekļaut prognozēšanu projektu pārvaldībā. Papildus tam tika apkopotas prognozēšanas lietošanas problēmas un  piedāvāti to risinājumi.",0
677,Valūtas treidera efektivitāti ietekmējošo faktoru analīze ar nelineāro modeļu palīdzību,"Bakalaura darba mērķis ir valūtas treidera ieguvuma ietekmējošo faktoru analīze. Tirgošanās rezultāti tika modelēti, izmantojot loģistisko regresiju un mākslīgo neironu tīklu modeļus. Darbā dots ieskats loģistiskās regresijas un neironu tīkla modeļa uzbūvē un parametru novērtēšanas metodēs. Modeļu pielāgošanas gaitā, kā arī prognozēšanas rezultātu izpētē bija secināts, ka neironu tīkli daudz labāk aprakstā treidera ieguvumu. Skaidrojošo mainīgo ietekmes analīze liecina par to, ka nepārtraukti mainīgie, tādi kā vidējais protokolu pārslēdzes skaits, kredītsvira un vidējais instrument skaits, vislielākā mērā ietekmē modeļa darbošanās rezultātu.Atslēgas vārdi: loģistiskā regresija, mākslīgie neironu tīkli, kļūdu atgriezeniskās izplatīšanās metode, skaidrojošo parametru analīze, valūtas treidera ieguvums",0
678,Optikas veikalu tīkla preču un klientu pārvaldības sistēma,"Šis projekts ir optikas veikalu tīkla preču un klientu pārvaldības sistēma. Sistēma paredzēta veikalu darbinieku lietošanai. Tā ļauj vienkārši un ērti ievadīt, uzkrāt un pārskatīt informāciju gan par esošajām un nepieciešamajām precēm, gan par klientiem. Produkts vienkāršo un unificē informācijas nodošanu starp tīkla veikaliem, papildus veicot arī pieejas kontroli.",0
679,Tīmekļa satura vadības sistēma “TicCMS”,"Kursa darbā aplūkotājs projekts – multilingvālas tīmekļa lapas satura vadības sistēma “TicCMS”, kura ir piemērota programmatūru izstrādājošai IT kompānijai. Lietojuma interfeiss – atsevišķo moduļu kopums, kuri ļauj elastīgi un ērti attēlot un klasificēt tīmekļa lapas saturu. Izstrādātā sistēmā ir paredzētas tīmekļa lapas satura dinamiskas administrēšanas un sistēmas izvedummašīnas konfigurēšanas iespējas. Programmatūra ļauj ierobežot un sadalīt apmeklētāju pieeju resursam, bet administratora sadaļa nodrošina kontroli par lietotāju pārvaldību.Kursa darbā vairākās sadaļās tiek izklāstīts sistēmas sīkākais apraksts un dažādu problēmu risinājumam izvēlētas pieejas, ka arī tās detalizētais realizēto metožu apraksts ar vairākiem piemēriem.Darba mērķis – pielietojot iegūtas zināšanas uzstādīta uzdevuma pētījuma laikā, izveidot savu tīmekļa lapas satura vadības sistēmu, kura nodrošinātu ērtu pieeju izvietotai informācijai, un arī pieļautu maksimāli elastīgi mainīt resursa saturu.",0
680,Universālā Rīku Būves Platforma un tās pielietojums aktivitāšu diagrammu redaktora izstrādē,"Darbā tiek apskatīta LU Matemātikas un informātikas institūtā izstrādātās rīku būves platformas GrTP uzbūve un darbības principi. Tiek piedāvāta pieeja kā, izmantojot šo platformu, būvēt grafiskos redaktorus. Pieejas efektivitāte ir pārbaudīta, izstrādājot aktivitāšu diagrammu redaktoru.",0
681,"Netipisku datu un krāpniecisku transakciju noteikšana,  izmantojot  gadījuma meža algoritmu","Elektroniskā komercija ir globāla, strauji augoša nozare. Līdz ar nemitīgu bezskaidras naudas darījumu skaita pieaugumu par nozīmīgu problēmu ir kļuvušas krāpnieciskas transakciju darbības, kas ik gadu rada lielus finansiālus zaudējumus. Darbā aplūkotas metodes, ar kuru palīdzību var noteikt kopas netipiskas vērtības. Aplūkoti piemēri daudzdimensionālu datu netipisku vērtību noteikšanai, izmantojot klasterizācijas metodes, varbūtību blīvuma funkcijas un novērojuma apkārtnes blīvuma aprēķinu. Darbā dots ieskats gadījuma meža algoritmā, kuru 2001. gadā ieviesa L. Breimanis. Algoritma pamatā ir lēmumu koku ansambļa apmācīšana, katra koka apmācībai izmantojot tikai daļu no pieejamās datu kopas tādā veidā, lai koki savstarpēji nav korelēti, šādi samazinot gadījuma meža variāciju un uzlabojot tā spēju prognozēt novērojumu piederību kādai no klasēm. Ar gadījuma meža algoritma palīdzību ir izveidots modelis, kas ļauj noteikt krāpnieciskas darbības transakciju datos. Darba izpildei tika izmantota statistiska programma R. Atslēgvārdi:  netipiskas vērtības, lēmumu koks, gadījuma mežs, krāpniecisku transakciju",0
682,Balto Šveices aitu suņu kluba mājas lapas sistēma,"„Balto Šveices aitu suņu kluba mājas lapas sistēma” sevī ietver tekstuālas un vizuālas informācijas izvietošanu un administrēšanu, kā arī suņu datu bāze un bilžu katalogu. Programmatūra nodrošina efektīvu un vienkāršu informācijas apskatīšanu un apkalpošanu izmantojot interneta pieslēgumu un interneta pārlūkprogrammu.",0
683,Semantiskais plānotājs,"Darbā ir apskatīta personīgā plānotāja realizācija, kas izmanto semantiskā tīmekļa idejas un tehnoloģijas, lai palielinātu informācijas apstrādes efektivitāti. Ir apskatīts, kā semantiskā tīmekļa formāti var tikt vienkārši izmantoti, aprakstot informāciju globālā tīmekļa vietnēs, kamēr semantiskais tīmeklis vēl netiek plaši izmantots. Rezultātā tiek aprakstīta semantiskā plānotāja, kas datu glabāšanai izmanto RDF, prasības un arhitektūra, un tā papildus komponente semantiskais sindikators, kas ļauj iegūt un apstrādāt informāciju no tīmekļa vietnēm un tīmekļa servisiem, izmantojot GRDDL aģentu un SPARQL vaicātāju.",0
684,Mikroorganismu biofilmu veidošanās uz kontaktlēcām,"Maģistra darbs ir uzrakstīts latviešu valodā uz 65 lappusēm.Mērķis: Izstrādāt jaunu metodi S. epidermidis adhēzijas izvērtēšanai mīksto kontaktlēcu virsmā.Darba uzdevumi: noteikt S.epidermidis adhēziju kontaktlēcās, izmantojot ica (+) un ica (-) S. epidermidis celmus.Metode: 5 materiālu mīkstās kontaktlēcas mērcēja S.epidermidis šķīdumos, inkubēja, veidoja histoloģisko materiālu, izvērtēja mikroskopiski palielinājumā 10x100.Rezultāti: Mikroorganismu adhēzija notiek pie visām kontaktlēcām. Jaunām kontaktlēcām vislielākā adhēzija novērota lotrafilcon B, lietotām methafilcon A materiālā. Mikroorganismu adhēzija ir atkarīga no kontaktlēcas hidrofobitātes un depozītu veidošanās. Ica (+) kultūras palielina adhēziju. Novērota biofilmu veidošanās sākuma stādija- baktēriju kolonijas.Atslēgas vārdi: kontaktlēcas, S.epidermidis, adhēzija, biofilma.",0
685,Optimālas cenas noteikšana ierobežotiem resursiem,"Darbā tiek apskatīta problēma, kā optimāli sadalīt resursus un noteikt to cenu, izmantojot spēļu teoriju un optimizācijas metodes. Darbā tiek sniegts pārskats par cenas lomu, kas tiek izmantota gan kā resursu sadalījuma kontroles, gan kā ieņēmumus ietekmējošs parametrs. Tiek noteikta cena resursu sadalījumam dažādās tirgus struktūrās, tas ir, gan monopolā, gan oligopolā. Ir uzrādīti vairāki optimālās cenas noteikšanas piemēri un to risinājumi, izmantojot gan optimizācijas metodes, gan spēļu teorijas elementus. Tiek apskatīts, kā mainās efektivitāte, mainoties tirgus struktūrai. Darbs satur dažādas alternatīvas pieejas cenas noteikšanai un ir ieteiktas jomas turpmākiem pētījumiem.",0
686,Energopatēriņu analīze ēkās no būtiski atšķirīgām būvkonstrukcijām dažādos meteoroloģiskajos apstākļos un laika periodos,"Pētījums tiek veikts testēšanas stendu energoefektivitātes monitoringa projekta ietvaros. Mērķis ir, veicot kompleksu ilgtermiņa monitoringu 5 testēšanas stendos, kuru iekšpusē tiek uzturēti vienādi termiskie apstākļi, pārbaudīt izstrādāto atšķirīgo ārējo norobežojošo konstrukciju risinājumu, kas galvenokārt veidoti no vietējām izejvielām, energoefektivitāti un ilgtspēju Latvijas klimatiskajos apstākļos. Darbā tiek analizēti stendu energopatēriņa dati dažādos ekspluatācijas režīmos un laika periodos atkarībā no meteoroloģiskajiem apstākļiem ārā kopš mērījumu sākuma 2013.g. martā. Tiek analizēta arī dažādu faktoru ietekme uz temperatūras sadalījumiem telpās.",0
687,Atbalsta materiālu skolotājiem matemātikas padziļinātai mācīšanai nepieciešamības apzināšana un izstrāde,"Maģistra darbā „Atbalsta materiālu skolotājiem matemātikas padziļinātai mācīšanai nepieciešamības apzināšana un izstrāde”, analizējot literatūru, skolēnu rezultātus matemātikas olimpiādēs, citu valstu pieredzi matemātikas padziļinātā mācīšanā un Latvijas matemātikas skolotāju atbildes uz darba autores izveidotās aptaujas jautājumiem, aprakstīta atbalsta materiālu nepieciešamība un to saturs.Darbā ir četras nodaļas: 1. nodaļā aplūkoti dažādu autoru viedokļi par matemātikas sacensību mērķiem un nepieciešamību; 2. nodaļā aprakstīta matemātikas sacensību sistēma Baltijas valstīs un apkopoti šo valstu skolēnu rezultāti starptautiskās sacensībās; 3. nodaļā analizēti uzdevumu komplekti un skolēnu rezultāti matemātikas olimpiādēs Latvijā; 4. nodaļā aprakstīta atbalsta materiālu, kas iekļauti maģistra darba 6. pielikumā, nepieciešamība un saturs.",0
688,Statistiskās metodes runas audiosignālu un fonētiskā pieraksta sastatīšanai,"Runas sastatīšana ar tekstu jeb runas segmentācija ir problēma, kā atrast vietu, kur audio ierakstā parādās katrs vārds vai skaņa. Runas segmentāciju var veikt cilvēks manuāli, taču šajā darbā ir apskatīta automātiskā runas segmentācija, kas dod iespēju ātri apstrādāt lielus datu apjomus.Maģistra darbā ir izpētītas automātiskajā runas segmentācijā izmantotās statistikas metodes, īpašu uzmanību pievēršot slēptajiem Markova modeļiem un to problemātikai. Tiek aplūkoti arī jauktie Gausa modeļi, kas tiek izmantoti runas segmentēšanā, lai modelētu nepārtrauktu audio signālu.Darbā ir aprakstītas runas atpazīšanas rīkkopas, HTK un Julius, kas praksē izmanto slēptos Markova modeļus, un tiek apskatīti vairāki uz šīm rīkkopām balstīti runas segmentācijas rīki.Tā kā līdz šim neeksistēja runas segmentācijas rīks latviešu valodai, darba praktiskajā daļā tika izveidots rīks, kas veic runas segmentāciju latviešu valodai, izmantojot slēptos Markova modeļus un Viterbi algoritmu.",0
689,Dažas diskrēta laika vienādojumu atrisinājumu īpašības,"Maģistra darba „.Dažas diskrēta laika vienādojumu atrisinājumu īpašības” ietvaros ir pētītas vienkāršu tipu diferenču vienādojumu atrisinājumu īpašības un atrašanas metodes. Veikts salīdzinājums ar nepārtraukta laika vienādojumu atrisinājumu īpašībām.Atslēgvārdi: Diferenču vienādojums, lineārs vienādojums, Rikati vienādojums, singularitātes kopa.",0
690,Trīslīmeņu lineārās programmēšanas uzdevumu risināšana,"Maģistra darbs ir veltīts lineārās programmēšanas uzdevumiem ar vairākām mērķa funkcijām gadījumā, kad tās ir sakārtotas hierarhiskā struktūrā. Tiek apskatīta trīslīmeņu lineārās programmēšanas uzdevumu risināšanas metode. Šī metode tika modificēta un ar piemēriem ir parādīts, kāpēc šādas modifikācijas ir nepieciešamas. Uzdevumu risināšanas algoritmā ir izmantotas indikatorfunkcijas, kas parāda cik labi ir optimizētas mērķa funkcijas. Darbā tiek piedāvāta konceptuāli jauna pieeja pieļaujamo parametru vērtību analīzei gadījumā, kad hierarhisku struktūru veido trīs līmeņi un katrs līmenis satur tikai vienu mērķa funkciju. Darbā apskatītā metode un tās modifikācijas ir ilustrētas ar piemēriem.",0
691,Grafu salaiduma sistēmas,"Grafu salaiduma sistēmas ir perspektīva un salīdzinoši jauna sfēra, ko pētīt, kurā varētu iegūt inovatīvus rezultātus un zināšanas gan bio – datoru izveidei, gan gēnu mutēšanai, lai izveidotu jaunas zāles vai rezistentus genomus pret dažādām ģenētiskām slimībām. Šajā darbā ir definētas paplašinātas grafu salaiduma sistēmas. Tiek parādīts, ka tad, kad vārdi tiek attēloti kā ceļi, jebkuru rekursīvi sanumurējamu kopu var ģenerēt ar paplašinātu grafu salaiduma sistēmu. Vēl tiek parādīts, ka paplašināto grafu salaiduma sistēmu Tjūringa pilnību var pierādīt, ņemot vērā dažus ierobežojumus.Atslēgvārdi: orientēts grafs, grafu salaiduma sistēma, grafu valoda, aksiomu, likumu kopa.",0
692,Optisko aberāciju ietekme uz mākslīgas tīklenes asinsvadu diametra novērtēšanu,"Maģistra darbs uzrakstīts latviešu valodā uz 53 lappusēm. Tas satur 2 tabulas, 31 attēlus, 4 pielikumus un 53 atsauces uz literatūras avotiem. Darba mērķis ir novērtēt, kā acs aberācijas ietekmē mākslīgās tīklenes struktūru formu un platuma attiecību. Tika izveidot adaptīvās optikas sistēmu ar iespēju iegūt tīklenes attēlu un salīdzināt tīklenes attēlus dažādu aberāciju- astigmātisma y, komas x astigmātisma x, trīslapiņas y, komas y un trīslapiņas x gadījumā. Darbā tika noteikta līniju platuma attiecība un salīdzināta ar simulācijas rezultātiem.Tīklenes struktūras vairāk ietekmē aberācijas ar asimetrisku viļņu fronti. Vertikālās un horizontālās līnijas attiecība tiek izmainīta. Starp ģenerēto un matemātisko simulāciju līniju platuma attiecību pastāv vidēji cieša korelācija (r = 0,55 – 0,64).Atslēgas vārdi: adaptīvā optika, acs aberācijas",0
693,Tuvu sakārtotu metāla nanodaļiņu masīvu optisko īpašību izmantošana sensoru veidošanai,"Darbā tiek pētītas tuvu sakārtotu metāla nanodaļiņu masīvu, iegūtu ar anodizeta oksīda maskas palīdzību, īpašības. Sudraba un zelta nanodaļiņas ar diametru 20-30 nm robežās un centru attālumu 50 nm izrāda spēcīgu gaismas izkliedi redzamajā un tuvajā infrasarkanajā reģionā lokalizētās plazmonu rezonanses dēļ.Pateicoties masīvu tuvajai sakārtotībai var novērot haotisku granulu struktūras interferences ainu izkliedētajā gaismā, kura ir atkarīga no polarizācijas un citiem eksperimentāliem parametriem.Darba galvenais uzdevums ir pētīt šo masīvu optiskās īpašības un to pielietojumu sensoru izgatavošanai. Svarīgākais rezultāts ir novērotā polarizācijas maiņa izkliedētajai gaismai daļiņu mijiedarbības dēļ, kā arī demonstrēts laušanas koeficienta noteikšanas sensors, kurš balstās uz izkliedētās gaismas depolarizāciju",0
694,Lasīšanas attālums dažāda vecuma skolēniem,"Bakalaura darbs ir uzrakstīts latviešu valodā uz 29 lapām, satur 21 attēlu, 2 tabulas, 1 pielikumu un 15 literatūras avotus. Darba mērķis: pārbaudīt dažādu faktoru ietekmi uz izvēlēto lasīšanas attālumu. Dalībnieki: Pētījumā piedalījās 89 skolēni no 1., 2., 6., un 9. klasēm. Metode: Tika uztaisīti 6 teksta varianti. 95,4% kontrasta 2 dažādi teksti ar 14 pt burtu izmēru un 2 dažādi teksti ar 7 pt burtu izmēru, 2 dažādi teksti ar 14 pt burtiem un 47,9% kontrastu.  Rezultāti: Pieaugot bērna vecumam, lasīšanas attālums palielinās. Teksta uztveri vairāk ietekmē burtu izmēru samazinājums nekā kontrasta samazinājums. Samazinot burtu izmēru divas reizes, skolēni tur tekstu tuvāk un lasa to lēnāk, salīdzinot ar divreiz samazinātā kontrasta tekstu. Pieaugot bērna vecumam, teksta izmēra samazinājums vairāk ietekmē 6. un 9. klases skolēnu lasīšanas ātrumu un attālumu nekā 1. un 2. klases skolēniem.Atslēgas vārdi: lasīšanas attālums, lasīšana, akomodācija, skolēni-",0
695,Kontaktlēcu kopšanas šķīdumu konteineru antimikrobās aktivitātes salīdzinājums,"Bakalaura darba mērķis bija noskaidrot kontaktlēcu kopšanas šķīdumu sudrabu saturošo konteineru antimikrobo aktivitāti.Lai to veiktu, salīdzināju kontaktlēcu kopšanas šķīdumu sudrabu saturošo un nesaturošo konteineru antimikrobo aktivitāti, noskaidroju šo šķīdumu lomu antimikrobās darbības realizēšanā un salīdzināju iegūtos pētījuma rezultātus mākslīgos un reālajai dzīves situācijai pietuvinātos apstākļos.Secināju, ka laboratorijas apstākļos kontaktlēcu kopšanas šķīdumu sudrabu saturošie konteineri uzrāda antimikrobo aktivitāti un ka šie šķīdumi baktericīdi iedarbojas pret S. epidermidis, bet reālai dzīves situācijai pietuvinātos apstākļos atšķirība starp konteineru un kontaktlēcu mikrobo piesārņojumu savstarpēji neatšķiras.Atslēgas vārdi: kontaktlēcas, kontaktlēcu kopšanas šķīdumi, sudrabu saturošie lēcu konteineri,  S. epidermidis.",0
696,iViewX Hi-Speed sistēmas monokulārās un binokulārās kalibrēšanas salīdzinājums,"Bakalaura darbs uzrakstīts latviešu valodā uz 37 lapaspusēm un sastāv no 23 attēliem, 10 tabulām un 19 atsaucēm uz  literatūras avotiem. Darba mērķis: Izpētīt stimula veida un kalibrēšanas apstākļu (monokulāras un binokulāras) ietekmi uz iViewX Hi-Speed iekārtas kalibrēšanas precizitāti. Pētījumā piedalījās 3 dalībnieki. Izmantoti statiski un dinamiski stimuli (punkti un krusti). Kalibrēšanas precizitāte novērtēta, aprēķinot standartnovirzi. Kalibrēšanas procedūras atkartošana samazina standartnovirzi un uzlabo precizitāti. Monokulāros apstākļos kalibrēšanas precizitāte ir augstāka kā binokulāros. Dinamisko stimulu ietekme uz kalibrēšanas precizitāti ir individuāla katram dalībniekam.  Atslēgvārdi: iViewX Hi-Speed, acu kustības, kalibrēšana, standartnovirze, lineārā regresija",0
697,Smago metālu elektrokinētiskā pārnese piesārņotā augsnē: fizikālo procesu modeļu pārbaude,"Darba tēma ir smago metālu elektrokinētiskā pārnese piesārņotā augsnē. Darbā tiek apskatīts, kādu ietekmi uz vidi piesārņojums var atstāt, un kur tas ir sastopams Latvijā. Tiek arī apskatīta viena no metodēm, kā var attīrīt augsni no smago metālu piesārņojuma – augsnes attīrīšana izmantojot elektrokinētiskās tehnoloģijas. Darbā ir aprakstīts eksperiments, kurā laboratorijas apstākļos tika attīrīta augsne no smago metālu (vara) piesārņojuma.Atslēgvārdi: elektrokinēze, smagie metāli, augsnes piesārņojums.",0
698,Apgaismojuma krāsas temperatūras ietekme uz acs zīlītes diametru un sirds - asinsrites sistēmas parametriem,"Darba mērķis bija noskaidrot, vai apgaismojuma krāsas temperatūra ietekmē cilvēka veģetatīvās funkcijas, izmantojot veģetatīvās nervu sistēmas parametru analīzi. Metode. Divos dažādos apgaismojuma krāsas temperatūras apstākļos ar vienādu apgaismojuma intensitāti tika novērtēts acs zīlītes diametrs, sirds ritma variabilitāte un arteriālais asinsspiediens. Rezultāti. Ir statistiski nozīmīga atšķirība starp zīlītes diametra izmaiņām dažādā apgaismojuma krāsas temperatūrā, un tā ir sašaurināta augstas apgaismojuma krāsas temperatūras apstākļos. Secinājumi. Apgaismojuma krāsas temperatūrai nav būtiskas ietekmes uz cilvēka veģetatīvās nervu sistēmu darbību, vērojamas izmaiņas acs zīlītes diametrā, bet ne citos nervu sistēmu raksturojošos parametros.Atslēgas vārdi. Apgaismojuma krāsas temperatūra, veģetatīvā nervu sistēma,  fizioloģiskie parametri parametros, subjektīvās sajūtas",0
699,Perifērās redzes treniņi ar statiskiem un dinamiskiem stimuliem basketbolistiem,"Maģistra darbs ir uzrakstīts latviešu valodā uz 64 lappusēm, satur 21 attēlu, 45 grafikus un 25 literatūras avotus.Darba mērķis ir novērtēt redzes treniņu ietekmi uz pamanīšanu perifērijā ar statiskiem un dinamiskiem stimuliem, analizējot eksperimenta dalībnieku rezultātu izmaiņas treniņu periodā.Eksperimentā piedalījās 16 dalībnieki. 8 dalībniekiem perifērās uztveres treniņi tika veikti ar statiskiem stimuliem, 8 dalībniekiem ar dinamiskiem stimuliem. Eksperiments tika veikts ar divām datorprogrammām, no kurām tika iegūti vajadzīgie dati.Ne visiem dalībniekiem tika novēroti statistiski nozīmīgi perifērās uztveres uzlabojumi treniņu periodā. Efektīvākus rezultātus uzrādīja treniņi ar dinamiskiem stimuliem. Atslēgas vārdi: redzes treniņi, sporta redze, perifērā uztvere, statiski un dinamiski stimuli",0
700,Nanokristāliska itrija – alumīnija granāta luminiscences raksturīpašības,"Viena no svarīgākām mūsdienu materiālu zinātnes problēmām ir relatīvi lētu nanokristālu ražošana un nanomateriālu optisko īpašību izpēte. Bakalaura darba mērķis ir izpētīt YAG:Ce3+ nanokristālu un no nanokristāliem sintezētu un tādēļ nanostrukturētu keramiku (nanokeramiku) ar luminiscentās spektroskopijas ar laika izšķiršanu metodi. Izvirzītā mērķa sasniegšanai veikta virkne eksperimentu, kuros reģistrēti YAG:Ce3+ nanopulveru un nanokeramiku, kā arī masīva monokristāla luminiscences spektri un luminiscences dzišanas kinētikas. Darba rezultātā tika novērotas jaunas, līdz šim neaprakstītas YAG:Ce3+ nanokristālu luminescentās īpašības un piedāvāts to izskaidrojums, ņemot vērā nanokristālu īpatnību – relatīvi liels skaits atomu izvietoti uz nanokristāla virsmas.",0
701,Selēnu saturošu augstfrekvences bezelektrodu lampu spektroskopiskie mērījumi,"Šajā darbā tiek pētīts selēnu saturošu augstfrekvences bezelektrodu lampu starojums. Tiek apskatītas Se+Ar un Te+Se+Ar pildījuma lampas. Tiek uzņemti to starojuma spektri un analizētas vairāku Se, Te un Ar spektrāllīniju intensitātes atkarībā no ierosmes ģeneratora sprieguma, kā arī tiek pētīta šo lampu intensitātes stabilitāte laikā.Izmantojot hidroksila radikāļa rotācijas joslu 310 nm apgabalā, tika novērtēta gāzes temperatūra.Iegūtie rezultāti attēlo ABL pildījuma elementu spektrāllīniju intensitāšu atkarību no ierosmes ģeneratora sprieguma, kā arī redzams, ka pie lielākiem spriegumiem ABL ar Se+Ar pildījumu sāk darboties pašmodulācijas režīmā.Atslēgvārdi: augstfrekvences bezelektrodu lampa, gāzes temperatūra, selēns, telūrs.",0
702,Nanostrukturētu salikto nitrīdu AlxGA1-xN luminescence,"Darbā ir pētīta trīskomponenšu materiāla AlxGa1-xN fotoluminiscence plānām kārtiņam, kas ir sintezētas Nacionālā Taivānas Universitātē. Ir zināms, ka AlN un GaN kopā veido cieto šķīdumu ar homogēnu kristālisko struktūru, un jauktā materiāla aizliegtās enerģijas zonas platums Eg ir atkarīgs no Al un Ga proporcijām materiālā (Al daudzumu raksturo x). Mainot šīs proporcijas, ir iespējams mainīt materiāla Eg un līdz ar to arī tā īpašības. Ar aizliegtās zonas platumu Eg ir tieši saistīta eksitonu (pamatvielas ierosinājumu) luminiscence. Tādēļ luminiscences mērījumi ļauj raksturot izveidotos trīskomponenšu materiālus un sniedz informāciju par materiālu Eg.Tiek pētīta AlxGa1-xN eksitonu luminiscence četriem paraugiem ar dažādām mazām x vērtībām, kas nepārsniedz 0.1. Pētījumi tiek veikti plašā temperatūru rajonā no 300 K līdz      10 K.",0
703,Astronomijas elementu integrēšana citu dabaszinātņu mācību priekšmetos vispārizglītojošā vidusskolā,"Darba mērķis ir apzināt astronomijas izglītības situāciju Latvijas skolās, noskaidrot dabaszinātņu mācību priekšmetos iekļauto astronomijas tematu apjomu, kā arī atrast efektīvākās metodes pilnvērtīgai astronomijas elementu integrēšanai šajos mācību priekšmetos.Tā kā astronomija vairs praktiski nav apgūstama kā atsevišķs mācību priekšmets, ir svarīgi astronomijas elementus iekļaut citos mācību priekšmetos. Darbā aprakstītas metodes, ar kādām veiksmīgāk īstenot mācību standarta un programmas prasību izpildi, aplūkoti dažādi aprēķinu uzdevumi un to risinājumi, kas sekmē pareizu priekšstatu veidošanos par kosmiskās pasaules likumsakarībām, kā arī praktiskie darbi, kurus veicot skolēni iegūst praktiskas iemaņas debess spīdekļu novērošanā un prasmi orientēties zvaigžņotajās debesīs.Pētījuma rezultāti un piedāvātie risinājumi var būt noderīgi dabaszinātņu mācību priekšmetu skolotājiem, plānojot kārtējo mācību stundu.",0
704,"Ditopoloģiskas telpas: bāze, attēlojumi, pamatīpašības","Topoloģija ir matemātikas nozare, kas pēta topoloģisku telpu īpašības, kas saglabājas ar nepārtrauktiem attēlojumiem. Topoloģijas pamatjēdziens ir topoloģiska telpa, tas ir, kopa ar tajā izdalītu vaļēju kopu sistēma — tā saucamo topoloģiju.Ditopoloģiska telpa ir kopa ar divām savstarpēji nesaistītām struktūrām — topoloģiju un ko-topoloģiju, kur topoloģija tiek interpretēta kā vaļēju kopu struktūra, bet ko-topoloģija tiek interpretēta kā slēgtu kopu struktūra.Darbā tiek pētīti daži ar ditopoloģiskām telpām saistīti jautājumi, tādi kā bāze, nepārtraukti attēlojumi, atdalāmība un kompaktība.Atslēgas vārdi: topoloģija, ko-topoloģija, ditopoloģija, punkta apkārtne, punkta ko-apkārtne, atdalāmības aksiomas, nepārtrauktība, kompaktas telpas",0
705,Ar Ce un Eu joniem aktivētu oksifluorīdu stikla un stikla keramiku luminiscence,"Baltās gaismas diodes jeb LED lampas ir perspektīvi gaismas avoti. LED irenergoefektīvākas nekā kvēlspuldzes un videi draudzīgākas nekā fluorescentās lampas, taču togaismas kvalitāte nav pietiekami augsta, salīdzinot augstajām izmaksām. Joprojām aktīvinorisinās jaunu redzamās gaismas luminoforu pētījumi zilām vai UV LED.Darbā sniegta īsa informācija par luminoforiem un gaismas kvalitāti, par oksifluorīdustiklu un stikla keramiku, Ce3+ un Eu2+ aktivatora joniem.Darba praktiskajā daļā izgatavoti ar Ce un Eu aktivēti oksifluorīdu stiklu un stiklakeramikas paraugi, iegūtas to luminiscences intensitātes un spektri. Iegūti arī atsevišķuparaugu ierosmes spektri un XRD spektri. Darbā secināts, ka visintensīvākā luminiscence ir arEu aktivētiem stikla keramikas paraugiem, kas ir salīdzināma ar komerciālās diodesluminofora intensitāti.",0
706,Samazināta burtu kontrasta ietekme uz dažāda garuma vārdu uztveri,"Maģistra darbs ir uzrakstīts latviešu valodā, datorsalikumā uz 43 lapām. Tas satur 16 attēlus, 2 tabula, 3 pielikumu un 29 atsauces uz literatūras avotiem. Darba mērķis: Noteikt samazināta burtu kontrasta ietekmi uz dažāda garuma vārda uztveri. Rezultāti un secinājumi:1. Dažāda garuma vārda uztverē statistiski nozīmīga atšķirība nepastāv starp kontrastu samazinošajiem apstākļiem. Procentuāli mērķa grupā zilais filtrs uzlabo pareizi atpazīto vārdu daudzumu ar 6 burtiem par 12%, kontrolgrupā 14 % uzlabojums ir ar dzelteno filtru.2. Mērķa grupai un kontrolgrupai ir tendence, ka palielinoties vārdu garumam (burtos), samazinās atpazīto vārdu daudzums (%). Vismazāko ieguldījumu dažāda garuma vārdu uztverē dod samazināts burtu kontrasts (16%). Bērniem ar samazinātām lasīšanas prasmēm ir 4 reizes straujāks samazinājums, kā bērniem ar labām lasīšanas prasmēm.Atslēgas vārdi: Lasīšana, lasīšanas traucējumi, vārdu garums, krāsu filtri, kontrasts.",0
707,Agregācijas operatoru pieeja L-nestrikto reālo skaitļu teorijā,"Maģistra darbs veltīts vispārinātām agregācijas operatoram, kas darbojas uz L-nestriktiem reāliem skaitļiem, kur L ir pilnīgi distributīvs režģis. Vispārinātais agregācijas operators ir definēts, izmantojot parastā agregācijas operatora T-turpinājumu uz nepārtrauktas t-normas T pamata. Darba mērķis ir izanalizēt, kā vispārinātā agregācijas operatora īpašības ir atkarīgas no parastā agregācijas operatora un t-normas īpašībām. Izmantojot vispārināto agregācijas operatoru, irdefinētas dažas uz t-normām balstītas operācijas ar L-nestriktiem reāliem skaitļiem un izpētītas šo operāciju īpašības. Ir aprakstīta vispārinātā agregācijas operatorakonstruēšanas metode gadījumā, kad režģis L = [0,1] un T ir Arhimēda t-norma. Atslēgvārdi:  L-kopas, L-nestriktie reālie skaitļi, agregācijas operators, t-norma, T-turpinājums.",0
708,Dažu automodeļu diferenciālvienādojumu robežproblēmu izpēte,"Bakalaura darbs veltīts dažu automodeļu diferenciālvienādojumu robežproblēmu skaitliskai izpētei. Darbā pirmajā nodaļā tiek iegūtas un skaitliski  risinātas robežproblēmas Blaziusa un Foknera-Skeinas vienādojumiem, kuri rodas pārveidojot Navjē-Stoksa diferenciālvienādojumu sistēmu, kas apraksta viskoza šķidruma plūsmu gar pusbezgalīgu plāksni Blaziusa vienādojuma gadījumā, vai gar ķīli Foknera-Skeinas vienādojuma gadījumā. Darba otrajā nodaļā tiek apskatīts dabiskās siltuma konvekcijas uzdevums ap porainā vidē vertikāli ievietotu sakarsētu plāksnīti. Tiek iegūta un skaitliski risināta attiecīgā robežproblēma Foknera-Skeinas tipa vienādojumam un apskatīta atrisinājuma atkarība no vienādojumā ietilpstošā parametra vērtībām.",0
709,Vakanču klasteru superrežģa veidošanās modelēšana ar kinētisko Monte Karlo metodi,"Kalcija fluorīds (CaF2) ir plaši izmantojams gan mikrolitogrāfijā, gan kā loga materiāls UV un dziļā UV (DUV) apgabalos. Tāpēc īpaša uzmanība tiek pievērsta iespējai uzlabot šī materiāla īpašības. Darbā, pirmkārt, tiek kvantitatīvi analizēti eksperimentālie dati par vakanču klasteru superrežģa pašorganizāciju CaF2 materiālā elektronu radiācijas ietekmē. Otrkārt, tiek izvirzīta hipotēze, kas ļautu izskaidrot eksperimentāli novēroto superrežģa veidošanos. Hipotēzes pārbaude tiek veikta, izmantojot detalizētu mikroskopisko modeli un kinētisko Monte Karlo 3D modelēšanu.",0
710,Hologrāfiskais ieraksts organiskajos un neorganiskajos savienojumos ar UV lāzeriem,"Darbā tika pētīta virsmas reljefa veidošanās hologrāfiskā ieraksta laikā organiskajos polimēros un to kompozītos ar ar neorganisko polimēru As2S3. Hologrāfiskajam ierakstam tika izmantots He-Cd lāzers ar 325 nm viļņa garumu, un nolasīšanai- diodes lāzeri ar 405 un 532 nm viļņu garumiem. Organiskā polimēra PMMA plānajās kārtiņās tika pētīta difrakcijas efektivitāte ieraksta laikā atkarībā no polarizācijas un PMMA polimerizācijas pakāpes. Labākie rezultāti tika iegūti ar horizontālo (pp) polarizāciju abos staros materiālos ar mazāku polimerizācijas pakāpi. As2S3 – Disperbyk161 polimēru plānajās kārtiņas difrakcijas efektivitātes ieraksta laikā ir atkarīga no abu polimēru masas daļas paraugā. Labāki rezultāti tika iegūti pie lielākām As2S3 koncentrācijām.",0
711,Singleta – tripleta (A~b) sajauktā stāvokļa fluorescences intensitātes sadalījuma pētījumi NaCs molekulā,"Bakalaura darbā ar Bruker IFS-125HR augstas izšķiršanas Furje transformāciju spektrometru tika iegūti relatīvo intensitāšu sadalījumi diožu lāzera inducētās NaCs A1Σ+(v’=0-5 un v’=25-31) ~ b3Π → X1Σ+(v”) fluorescences progresijās. Salīdzināti eksperimentālie dati ar atbilstošajiem adiabātiski un neadiabātiski rēķinātajiem (aprēķini veikti Maskavas Universitātes Ķīmijas fakultātē). Ar atsevišķiem izņēmumiem novērota ļoti laba atbilstība neadiabātiskaijai metodei. Dažos gadījumos novērota oscilāciju teorēmas neizpildīšanās. Iegūtie rezultāti var dot informāciju par NaCs molekulas zemākajiem ierosinātajiem elektroniskajiem stāvokļiem A1Σ+ un b3Π, kuri, spēcīgas spin-orbitālās mijiedarbības dēļ, ir pilnībā sajaukti un veido A~b kompleksu.",0
712,Dzīvsudraba koncentrācijas noteikšana kūdrā un ūdenī,"Bakalaura darbs veltīts dzīvsudraba koncentrācijas mērījumiem kūdrā un ūdenī, izmantojot atomabsorbcijas spektrometru RA-915+ un tā palīgierīces RP-91 un RP-91C.Darba gaitā apgūta metodika dzīvsudraba koncentrācijas mērījumiem kūdrā, tā pielietota praktiskos mērījumos, un izstrādāta pamācība Hg koncentrācijas mērījumiem ūdenī.Šī darba ietvaros pirmo reizi Latvijā ir veikti Hg koncentrācijas mērījumi kūdrā. Noteikts Hg koncentrācijas sadalījums pa dziļumu Dižā Veiķenieku purva kūdrā. Šie rezultāti ataino dzīvsudraba daudzuma izmaiņas atmosfērā pēdējo 1350 gadu laikā. Paraugos tika pētītas koncentrācijas izmaiņas 2 gadu laikā. Dzīvsudraba koncentrācijas mērījumi veikti arī augsnes paraugā un leduslaikmeta kūdrā.",0
713,Nekonstruktīvas metodes automātu teorijā,"Darbā tiek aplūkoti daži nekonstruktīvi pierādījumi automātu teorijā. Tiek definēts tāds jēdziens, ka nekonstruktivitātes daudzums pierādījumā. Tiek arī aprakstīts, ko nozīmē, ka automāts pazīst valodu nekonstruktīvi, un tiek izpētīts, ar kādu nekonstruktivitāti var pazīt valodas galīgi determinēti automāti un Tjūringa mašīnas. Izmantojot Artina hipotēzi, tiek pierādīts, ka galīgu varbūtisku automātu izmēra pārākums var būt supereksponenciāls, salīdzinot ar galīgiem determinētiem automātiem. Pēc tam tiek pierādīts līdzīgs izmēra pārākums galīgiem kvantu automātiem. Darba beigās tiek definētas dažas valodas, tiek aprakstīti algoritmi, kā automāts var atpazīt šīs valodas nekonstruktīvi, un ar kādu nekonstruktivitāti.",0
714,Informatīvs vortāls par ēdienu un ēdienu receptēm,"Vortāls paredzēts cilvēkiem, kuri aktīvi gatavo maltīti un meklē dažādas receptes internetā, kā arī tiem, kuri interesējas par ēdienu un dzērienu īpašībām, to pagatavošanas veidiem, dažādu tautu virtuvēm un citām aktualitātēm, kas saistītas ar ēdieniem un dzērieniem.Vortālā tiek apkopotas lietotāju pievienotās ēdienu un dzērienu receptes, vortāla bibliotēkas ieraksti un lietotāju piedāvājumi tirgoties ar produktiem un precēm, kas sadalīti pa nodaļām un apakšnodaļām. Reģistrējoties, vortāla apmeklētajam tiek izveidots lietotāja konts, kurā iespējams veidot recepšu, bibliotēkas ierakstu un draugu izlases, kā arī saņemt un sūtīt vēstules citiem vortāla lietotājiem.",0
715,Biroju telpu īres sistēma,"Sistēma paredzēta biroja telpu pieteikšanai un īrei, tās galvenais uzdevums ir atvieglot klientiem īres pieteikšanu, izmantojot internetu. Sistēma dod iespēju meklēt piemērotākās telpas - platības, datoru skaitu, vietu skaitu, cenas ziņā - sev piemērotākos laikos, un tā nepieļauj iespēju noīrēt telpu, kad tā jau ir aizņemta. Ir arī iespēja apskatīt jau veiktos pasūtījumus un atteikt pasūtītu telpu, ja tas nepieciešams un, ja tā nav apmaksāta. Pasūtījumus var veikt tikai tie lietotāji, kas ir reģistrējušies sistēmā.",0
716,Tīmekļa lietojumprogrammu izstrāde ar Seam ietvara palīdzību,"Tīmekļa lietojumprogrammas arvien vairāk aizvieto tā saucamas desktop programmas. Šādas programmas ir vieglāk uzturamas un paplašināmas, ir pieejamas bez instalēšanas, jebkurā operētājsistēmā, kurā ir pārlūkprogramma, to lietotāju savstarpējā mijiedarbība ir dinamiskāka u.t.t. Kopā ar tīmeklī bāzēto risinājumu pieprasījuma pieaugumu, rodas jauni izaicinājumi izstrādātājiem. Kā optimizēt jaunu lietotņu izstrādi, kā efektīvāk atrisināt visbiežāk sastopamas problēmas, kā pēc iespējas ātrāk tikt galā ar izstrādes rīku konfigurēšanu un tās sastāvdaļu integrēšanu un veltīt laiku programmatūras tiešo prasību realizācijai? Seam ir JBoss kompānijas izstrādātais tīmekļa ietvars, kurš piedāvā integrēto pieeju tīmekļa lietotņu izstrādei. Autore analizē Seam īpašības, kuras palīdzētu izstrādātājiem veidot efektīvus un integrētus risinājumus sarežģītajām sistēmām, izmantojot vismodernākos līdzekļus, kuri ir pieejami Java EE platformā. Autore izstrādā konkrētās sistēmas prototipu un demonstrē Seam priekšrocības un trūkumus, kuri tiek atklāti procesa gaitā. Darba uzdevums ir novērtēt tīmekļa tehnoloģiju problēmas un Seam pieeju to risināšanai.",0
717,Lietotāju identitātes pārvaldība,"Šī darba galvenā tēma ir lietotāju identitātes un piekļuves tiesību pārvaldība, kā arī ar to saistītās problēmas. Darbā tiek aprakstīta esošā situācija šajā jomā kopumā, pastāvošās problēmas, kā arī stratēģija efektīvas lietotāju identitātes pārvaldības ieviešanai. Mērķis ir identificēt problēmas lietotāju identitātes un piekļuves tiesību pārvaldības jomā konkrētam uzņēmumam un izvērtēt piecu piedāvāto risinājumu atbilstību šim uzņēmumam. Darba pamatrezultāts ir rekomendācija ieviest konkrētu produktu minētā uzņēmumā identificēto problēmu risināšanai.",0
718,Simetrijas meklēšanas metodes un to pielietojums proteīnu struktūrām,"Bakalaura darbs ir veltīts simetrijas noteikšanas algoritmu pētīšanai. Simetrija spēlē ievērojamu jomu dabā, mākslā un matemātikā. Līdz ar datortehnoloģijas attīstību ir  izveidotas dažādas metodes tās automātiskai noteikšanai. Bakalaura darba praktiskais mērķis ir atrast simetrijasnoteikšanas algoritmus, kas būtu piemēroti lietošanai proteīnu molekulām. Tāda specifika liek fokusēties uz metodēm, kas meklē rotācijas simetrijas punktu kopai trīsdimensiju telpā.Darbā apskatīti vairāki simetrijas noteikšanas algoritmi: algoritms, kas nosaka grafa automorfismus un tās izmanto kā simetrijas hipotēzes; algoritms, kas izmanto paplašināto Gausa attēlu; algoritms simetrijas novērtēšanai un  frekvences noteikšanai ar Furjē transformāciju.",0
719,Universālu risinājumu ieviešanas process,"„Universālu risinājumu ieviešanas process” ir bakalaura darbs, kas ir veltīts Microsoft Dynamics CRM programmatūras ieviešanas procesu apskatei un problēmu risinājumiem konkrētā uzņēmumā, kas nodarbojas ar programmatūras ieviešanu.Darba mērķis ir izpētīt esošos uzņēmuma ieviešanas procesus, izpētīt Microsoft sniegto ieviešanas metodoloģiju, salīdzināt uzņēmumā pielietoto ieviešanas metodoloģiju ar Microsoft ieviešanas metodoloģiju, apzināt problēmas un sniegt priekšlikumus to risināšanai. Darba gaitā tiek sniegts neliels ieskats ieviešamajā programmatūrā Microsoft Dynamics CRM, klienta sistēmanalīzes procesos.",0
720,Transportlīdzekļu vadītāju redzes asuma novērtēšana,"Novērtēt Latvijas transportlīdzekļu vadītāju redzes asumu un tā atbilstību Ceļu satiksmes likumam Nr. 940.97 % Latvijas transportlīdzekļu vadītāju redzes asums atbilst Latvijas Republikas Ministru kabineta noteiktajām prasībām. ESSILOR ERGOVISION aparatūra uzrāda sliktākus redzes asuma rezultātus nekā FrACT datorizētais tests, taču tā ir piemērota transportlīdzekļu vadītāju redzes asuma skrīningam.Redzes asums tika novērtēts ar ESSILOR ERGOVISION – Physiological Visiotest iekārtu un FrACT datorizēto redzes asuma pārbaudes testu. Pētījumā piedalījās 373 transportlīdzekļu vadītāji vecumā no 18 līdz 78 gadiem, 151 sieviete un 222 vīrieši. 373 transportlīdzekļu vadītājiem ir B kategorijas vadītāja apliecība, 79 no tiem ir arī C un/vai D kategorijas vadītāja apliecības.",0
721,Konfigurācijas pārvaldība banku sistēmās,"Bakalaura darbā aprakstīta bankas, kas atrodas Latvijā, informācijas sistēmas labojumu izstrādes un pārvaldības procedūra. Īpaša vērība pievērsta procedūras aprakstam un problēmām, kas saistītas ar labojumu izstrādi. Darbā aprakstīts vispārīgs labojumu izstrādes un pārvaldības modelis un parādīts konkrēts labojumu izstrādes un pārvaldības procesa piemērs. Labojumu procedūras izpētes rezultātā izstrādāts rīks, kurš uzlabo un atvieglo labojumu izstrādes un pārvaldības procesu.Darbā atspoguļota autora divu gadu pieredze sarežģītas banku sistēmas izstrādē un labojumu procedūras lietošanā, kā rezultātā radušies ierosinājumi labojumu procedūras uzlabošanā.",0
722,"Mežaudzes taksācija, izmantojot izlases apsekojumu teoriju","Darba mērķis ir izpētīt, kādas izlases apsekojumu metodes var pielietot, lai aprēķinātu vienu no būtiskākajiem meža taksācijas rādītājiem – mežaudzes krāju. Apskatīti arī citi taksācijas rādītāji – mežaudzes vidējais augstums, caurmērs, kā arī biežāk sastopamās kļūdas koku parametru mērīšanā. Praktiski tika veikta vienas mežaudzes krājas aprēķināšana, izmantojot izlases apsekojumu metodes, un iegūtie rezultāti tika salīdzināti ar vienlaidus uzmērīšanas rezultātiem.Atslēgas vārdi: izlases apsekojumu metodes, meža taksācijas rādītāji, audzes krāja.",0
723,IT pavadzīmju uzskaite web vidē,"Programma „IT pavadzīmju uzskaite Web vidē” domāta, lai varētu veikt pavadzīmju organizāciju Web vidē. Tā kā visi pavadzīmju dati tiek krāti datu bāzē, uzņēmuma darbinieki var jebkurā brīdī iegūt informāciju par aktuālo preču skaitu un veidu uzņēmuma noliktavā, kā arī veidot atskaites par noteiktiem vai paša darbinieka izvēlētiem laika periodiem. Programmā realizētas sekojošas funkcijas:Lietotāja autorizācija;Lietotāja reģistrācija un to datu labošana;Lietotāju administrēšana;Pavadzīmju ievads, to pārskats, meklēšana un drukāšana;Piezīmju ievade un to administrēšana;Preču un to aprakstu ievade, labošana;Preču, to aprakstu administrēšana;zņēmuma ievade un to datu labošana;Uzņēmumu administrēšana;Atskaites izveide un drukāšana;Atskaišu uzstādījumu pielāgošana;Programmas personalizācija;Datu bāzes saglabāšana pēc pieprasījuma.Programmas izstrādē tiek izmantoti šādi rīki: html, php, javascript, css un mysql.",0
724,Konkurējošu procesu veiktspējas uzlabošanas iespējas liela izmēra Oracle datubāzēs,"Darba apskatiti liela apjoma Oracle datubazes procesi, kuri darbojas gandriz reala laika(datiem sistema japaradas noteikta, isa laika posma pec notikuma reala dzive). Tika petitaprocesu veiktspeja un tas uzlabošanas iespejas, apskatita procesu savstarpeja mijiedarbiba unkonkurence uz vieniem un tiem pašiem resursiem, piemeram, diska resursi, procesors, atmina.Darba aprakstits modelis, kurš prognoze procesa veiktspeju atkariba no procesa darama darbaapjoma un sistemas resursiem. Tika apskatita operativas atminas datubažu uzbuve unizmantošanas iespejas veiktspejas uzlabošana.Darba aprakstiti veiktie veiktspejas petijumi, izmantojot Oracle datubazi un operativasatminas datubazi, ka ari sniegts ieskats veiktspejas prognozešanas modela izmantošana.",0
725,Informācijas pieejamība redzes invalīdiem internetā: problēmas un risinājumi,"Bakalaura darbā tiek izklāstītas ar pieejamību saistītās problēmas, atrasta saikne starp pieejamības problēmām un redzes invalīdu piekļuvi interneta saturam. Darbā aplūkotas populārākās palīgprogrammas, kas paredzētas redzes invalīdiem darbam ar datoru, izpētīta Latvijā veidoto mājas lapu pieejamība redzes invalīdiem:*izmantojot ekrānlasošo programmu, izpētīta Labklājības ministrijas mājas lapa,* izstrādāta redzes invalīdiem pieejama, starptautiskiem standartiem atbilstoša informācijas lapa ar aptaujas anketu,* apkopotas iegūtās redzes invalīdu atbildes un atsauksmes, *veikta intervija ar aplūkotās jomas speciālistu, konstatētas nepilnības mājas lapās, sniegti ieteikumi par risinājumiem to uzlabošanai.",0
726,Bioloģiskās kustības uztvere optiski trokšņainā vidē,"Bakalaura darbs ir uzrakstīts latviešu valodā, datorsalikumā uz 69 lapām. Tas satur 43 attēlus, 4 tabulas, 2 pielikumus un 27 atsauces uz literatūras avotiem.Atslēgas vārdi: bioloģiskā kustība, koherenta kustība, optisks fona troksnis.Darba mērķis:Izpētīt, kā cilvēks uztver bioloģisku un nebioloģisku kustību optiski trokšņainā vidē un kā kustīgo punktu īpašības ietekmē uztveres procesu.Metode:Tika izstrādātas datorprogrammas darba mērķu īstenošanai.Rezultāti un secinājumi:1. Bioloģiskas kustības uztvere optiski trokšņainā vidē nav sliktāka vai ir labāka par nebioloģiskas kustības uztveri optiski trokšņainā vidē.2. Apmācībai ir ietekme uz bioloģiskās kustības uztveri optiski trokšņainā vidē.3. Bioloģiskās kustības uztveri neietekmē kustīgu fona trokšņa punktu kustības virziens.4. Bioloģiskās kustības uztveri ietekmē fona trokšņa punktu sakārtotība.",0
727,DBA grupas darbības dokumentēšana,"Mūsdienu globalizācijas pasaulē jebkurā tautsaimniecības sfērā arvien lielāku lomu spēlē darba un procesu kvalitātes organizēšana, kas balstās uz atzītiem standartiem. Viena no atzītākajām standartu grupām ir ISO standarti.Tas arī bija iemesls, kāpēc „Dati Exigen Group” jau 1999. gadā ieguva ISO 9001/2000 sertifikātu, kas ir apliecinājums programmatūras izstrādāšanas kvalitātei.Daži „Dati Exigen Group” procesi un izstrādāšanas aspekti vēl līdz šīm brīdim nav specificēti pēc ISO standartiem. Pārsvarā tās ir pamata procesa papildus lietas. Viena no tām ir „Dati Exigen Group” datu bāzes administratoru grupas darbības specificēšana.Analizējot pašreizējo situāciju, DBA grupas struktūru, veiktās funkcijas un mijiedarbību ar citām organizācijas struktūrām, tika izstrādāta dokumentu kopa, kas standartizē šīs lietas pēc ISO standartiem.",0
728,Daudzvārdu izteicienu likumu kompilators mašīntulkošanas sistēmai,"Bakalaura darbā tiek apskatītas esošas mašīntulkošanas sistēmas problēmas, kas saistītas ar daudzvārdu izteicienu likumu pielietošanu tekstu tulkošanā. Daudzvārdu izteicienu tulkošanas likumi apraksta, kā tulkot izteicienus, kurus nevar tulkot ar vārdnīcu vārdu pa vārdam, jo šo izteicienu nozīme nav saistīta ar ietverto vārdu nozīmi. Šajā darbā tiek piedāvāts likumu grupēšanas algoritms, kas ļauj efektīvāk pielietot šos likumus frāžu tulkošanā.Eksistē mašīntulkošanas sistēma, kurā daudzvārdu izteicienu likumi darbojas, bet esošajam risinājumam ir vairāki būtiski trūkumi, piemēram, ātrdarbība, jo esošajā sistēmā konkrētas frāzes tulkošanā viens pēc otra tiek pielietoti visi potenciāli pielietojamie likumi, kas noved pie daudzu līdzīgu operāciju apstrādes. Atslēgvārdi: mašīntulkošana, daudzvārdu izteicieni, datu struktūras, kompilators.",0
729,Astigmatisms: pētījumi un klīniskā pieredze,"Bakalaura darbs ir uzrakstīts angļu valodā uz 24 drukātām lapām, tas satur 14 zīmējumus, un 5 grafikus. Eksperimentālie pētījumi bija veikti Itālijā 219 pacientiem ar astigmātismu. Astigmātisms ir refraktīvs stāvoklis, kas prasa no profesionāliem dažādas klīniskās pieejas. Šajā darbā redze tiek uzskatīta nevis kā monolīta, bet kā dinamiska sistēma.Darbā tiek pētīti redzes procesa attīstības dažādie līmeņi caur astigmātisma izmaiņu veidiem. Pētījumu rezultāti parāda, ka pacientiem ar slīpo astigmātismu un asīm LA 20° un KA 160° (tabo sistēma) miopija parasti pieaug ievērojami, un pretēji pacientiem, kuriem astigmātisma asis ir LA 160° un KA 20° miopija pieaug nedaudz vai arī tā stabilizējas. Atslēgas vārdi: redzes sistēmas analīze, astigmātisms, miopija",0
730,Pūļa efekts redzes lauka perifērijā skolas vecuma bērniem,"Bakalaura darbs uzrakstīts latviešu valodā uz 35 lapām. Tas satur 26 attēlus, 1 pielikumu un 21 atsauci uz literatūras avotiem.Darba mērķis: novērtēt pūļa efekta redzes lauka perifērijā un lasītprasmes savstarpējo ietekmi.Metode: pētījuma dalībniekam, fiksējot skatu uz mērķa stimulu, bija jānosauc vidējais no trim perifērijā rādītajiem burtiem.Rezultāti: pūļa efekts bija izteiktāks kreisajā redzes lauka pusē. Pieaugot lasīšanas ātrumam, palielinājās atšķirība starp pūļa efektu labajā un kreisajā pusē. Pastāv nozīmīga korelācija starp pūļa efektu labajā pusē un lasīšanas ātrumu.Atslēgas vārdi: pūļa efekts, perifērā redze, lasīšanas ātrums,skolas vecuma bērni.",0
731,Uzņēmuma dokumentu apmaiņas vietne,"Uzņēmumos darbiniekiem strādājot pie projektiem, darba efektivitāti palielinātu kopīga dokumentu apmaiņas vietne, piemēram, uzņēmumiem, kuriem ir ārštatu darbinieki jeb sadarbība ar citām firmām, šī dokumentu apmaiņas vietne ļauj ērtāk organizēt dažāda izmēra grupas darbu. Lietot lielāko daļu jau iepriekšveidotās failu apmaiņas programmas, kā, piemēram, MS SharePoint vai MS Groove ir finansiāli neizdevīgi, ja ir plašs darbinieku loks, kas atrodas lielā attālumā un ne vienmēr pieejams savs dators ar uzstādītu šāda veida programmu, kas ir speciāli piemērota uzņēmuma vajadzībām. Dokumentu apmaiņas vietne atrodas internetā, ja tiek veiktas kādas izmaiņas dokumentos tad šis ir visefektīvākais risinājums kā citi uzņēmuma darbinieki nekavējoties var saņemt dokumentus, jo nav jāpārsūta visiem projekta dalībniekiem vajadzīgie dokumenti un arī dokumenti var būt izmēra ziņā lieli.Šī dokumentu vietne būs pieejama četru veidu lietotājiem:1.lietotājs ar administratora statusu2.lietotājs, kuram ir tiesības apskatīt projektus (lietotājs, kas var redzēt daļu no visiem projekta dokumentiem)3.lietotājs, kurš ir ar projekta vadītāja statusu (lietotājs, kuram pieeja pie visām projekta datnēm )4.lietotājs, ar tiesībām lejupielādēt datnes",0
732,Datu noliktava - no IT līdz biznesam,"Darbā tiek aplūkotas galvenās biznesa inteliģences sastāvdaļas, kas ir datu noliktava, datu dzīves cikls. Maģistra darba galvenais mērķis izanalizēt biznesa inteliģences, datu noliktavas, datu dzīves cikla esošo terētisko bāzi un praktiski realizēto FI X datu noliktavu. Dot savus priekšlikumus biznesa inteliģences ieviešanai uzņēmumā. Ar FI X ir domāta finanšu institūcija X, kuras identitāti autors nevēlas atklāt. Pirmajā daļā tika aprakstīts sadarbība starp biznesa un IT cilvēkiem un pamatprincipi Biznesa Inteliģences ieviešanai uzņēmumā. Otrajā daļā tiks aprakstīti BI tehniskie risinājumi. Trešajā daļā tiks salīdzināti datu noliktavas standarta risinājumi ar FI X izveidoto datu noliktavu. Ceturtā daļā tiks piedāvāti FI X procesu uzlabojumi.Maģistra darbs ir uzrakstīts uz 71 lapaspuses un satur 14 attēlus, 5 tabulas un 4 pielikumus.Atslēgvārdi: Biznesa inteliģence, datu noliktava, datu dzīves cikls.",0
733,"Teorētiskā modeļa izveide un optimālo materiālu izvēle pārslēdzamas magnētiskās plūsmas elektriskajām mašīnām","Darbs veltīts magnētiskās plūsmas elektrisko motoru pētījumiem un to potenciālās pielietošanas iespējām tautsaimniecībā. Darbā apkopoti rezultāti pētījumiem par pārslēdzamas magnētiskas plūsmas elektrisku mašīnu: izveidots un atrisināts tuvināts analītisks un skaitlisks modelis, izveidots eksperimentāls makets pārslēdzamas magnētiskās plūsmas elektriskajai mašīnai, kuru izmantojot veikti induktivitātes, spriegumu profilu, griezes momenta un citi mērījumi. Sniegts ieskats optimālu magnētisku materiālu izvēlei pārslēdzamas magnētiskās plūsmas elektriskajām mašīnām, kā arī analizēta vadības elektronika. Iegūtie eksperimentu rezultāti salīdzināti ar analītiskā un skaitliskā modeļu rezultātiem, izdarīti secinājumi. Formulēti turpmākie soļi pētījumiem konkrētajā virzienā.",0
734,Zn–ZnO nanokompozītu pārklājumu iegūšana un struktūras midificēšana atkvēlināšanas laikā,"Darba mērķis bija ar mehanoaktivētās oksidēšanas metodi iegūto Zn-ZnO naokompozīto pārklājumu īpašību noskaidrošana atkarībā no atkvēlināšanas temperatūras. Darba gaitā tika novērots, ka iegūtie pārklājumi pēc atkvēlināšanas pārvēršas no tumšām ar metālisku spīdumu apveltītām Zn-ZnO kārtiņām par pilnībā caurspīdīgām ZnO kārtiņām. Iegūti dati par šo pārklājumu mikrostruktūru, nanostruktūru, optiskajām, elektriskajām un mehāniskajām īpašībām. Rezultāti rāda, ka atkarībā no atkvēlināšanas temperatūras mainās pārklājumu struktūra, kas būtiski ietekmē visas iepriekšminētās īpašības. Optimālās atkvēlināšanas temperatūras 873-923K rezultātā palielinās pārklājumu elektropretestība (no ~10-2 līdz 107 Ω•cm), mikro- un nanocietība (no ~3 līdz >10 GPa).Atslēgvārdi: mikrocietība, nanocietība, struktūra, mehanoaktivētā oksidēšana.",0
735,Bezkontakta fotopletizmografijas iekārtas izstrāde un tās izmantošana skābekļa koncentrācijas asinīs noteikšanai,"Darbā pētīta bezkontaktu fotopletizmogrāfijas (PPG) pamatu izmantošana skābekļa koncentrācijas asinīs noteikšanai (pulsa oksimetrija). Darbā sniegts apraksts par tradicionālajiem un bezkontaktu PPG un pulsa oksimetrijas risinājumiem. Izstrādāta metodika bezkontakta skābekļa koncentrācijas asinīs mērījumiem. Izstrādātas divas iekārtas bezkontaktu skābekļa koncentrācijas asinīs noteikšanai un likti pamati dator-neatkarīgas mēriekārtas izveidei. Izstrādāti signālu filtrēšanas un apstrādes algoritmi, uz kuru bāzes izveidota datorprogramma reāla laika sirdsdarbības frekvences un skābekļa koncentrācijas asinīs noteikšanai.Secināts, ka izmantojot bezkontaktu PPG pamatus ir iespējams novērtēt skābekļa koncentrāciju asinīs. Metodikas uzlabošanai un pilnveidošanai ir potenciāls, bet par tās izmantošanu medicīniskiem mērījumiem pāragri spriest.",0
736,Acs astigmatisma izmaiņas pēc LASIK operācijas,"Mērķis: izpētīt, kā iedarbojas LASIK operācija uz radzenes virsmu astigmatisma gadījumos.Subjekti: Pētījumā tiek izvēlēti dažāda vecuma pacienti, kuriem ir veikta LASIK operāciju un kuriem redzes pārbaudes laikā pirms LASIK operācijas ar subjektīvo metodi bija konstatēts astigmatisms ne mazāks par 1.0 D.Metodes: Tika atlasīti 84 pacienti jeb 136 acis, no kurām 126 (92.7%) acis bija miopas un 10 (7.3%) bija hipermetropas. Rezultāti: Grupā, kurā radzenes astigmatisms pārsniedz kopējo, 54% izmaiņas radzenes astigmatisma ass virzienā nepārsniedz 50. Grupā, kurā kopējais astigmatisms pārsniedz radzenes, radzenes astigmatisma ass virziena vidējās izmaiņas pēc operācijas ir 36.70. Secinājumi: Ja pirms LASIK operācijas kopējā astigmatisma lielums pārsniedz radzenes priekšējās virsmas astigmatisma lielumu, tad pēc LASIK operācijas radzenes priekšējās virsmas astigmatisma ass virziens 60% gadījumos mainās vairāk par 300.Atslēgas vārdi: astigmatisms, astigmatisma ass, radzenes astigmatisms, LASIKBakalaura darbs ir uzrakstīts latviešu valodā, datorsalikumā uz 59 lappusēm, satur 6 tabulas, 37 attēlus un 33 atsauces uz literatūras avotiem.",0
737,Video attēla stabilizācija mobilajos telefonos,"Darbs “Video attēla stabilizācija mobilajos telefonos” ir par attēla stabilizācijas nepieciešamību un metodēm.Ir doti optiskās un digitālās stabilizācijas apraksti, lielāku darba daļu atvēlot digitālajiem stabilizācijas algoritmiem. Darbā aplūkoti seši šādi algoritmi, sniegts to salīdzinājums savā starpā. Izpētot esošo situāciju mobilo telefonu attēlu stabilizācijas jomā, konstatēts, ka šobrīd ir pieejami telefoni ar iebūvētām stabilizācijas ierīcēm. Neskatoties uz to, ir rasti vairāki iemesli mobilā telefona digitālā stabilizācijas algoritma izveidei.Darba gaitā ir izstrādāti šāda algoritma nepieciešamie nosacījumi un, balstoties uz tiem, ir izveidots vienkāršots stabilizācijas algoritms. Tas spēj stabilizēt nevēlamas telefona kustības divās dimensijās ar ātrumu 15 kadri sekundē 176 x 144 pikseļus lieliem video materiāliem.",0
738,Presbiopijas aprūpe un korekcija ar progresīvajām lēcām,"Bakalaura darbs ir uzrakstīts angļu valodā uz 32 drukātām lapām, tas satur 4 zīmējumus, 16 grafikus un 8 tabulas. Galvenais darba mērķis bija noskaidrot vai progresīvo lēcu lietošana ir patiesi labākais risinājums presbiopijas ārstēšanā. Eksperimentālie pētījumi ir veikti Itālijā  ar 60 pacientiem vecumā no 40 līdz 50 gadiem.  Pirmā grupa 30 cilvēki nēsāja tikai progresīvās briļļu lēcas, bet otrā grupa 30 cilvēki nēsāja tikai monofokālās briļļu lēcas. Katrā grupā bija 15 vīrieši un 15 sievietes.  Eksperimenta rezultāti parādīja, ka progresīvo lēcu lietošana noveda pie labākiem presbiopijas ārstēšanas rezultātiem. Atslēgas vārdi:  presbiopija, progresīvās lēcas, monofokālās lēcas.",0
739,"Oracle Enterprise Linux pielietojums DWH aplikācijās","Darbā ir apskatīta un izvērtēta ORACLE ENTERPRISE LINUX pielietojamība datu noliktavās. Līdzšinējās LINUX versijas bija relatīvi nestabilas un nedrošas, tāpēc maz lietotas kopā ar ORACLE datubāzēm. Lai LINUX lietojumu popularizētu ORACLE izstrādājis LINUX versiju ar saviem labojumiem. Lai pārbaudītu izlaboto LINUX versiju, tika testēti reālas datu noliktavas ielādes procesi uz šīs operētājsitēmas.Pirmajā nodaļā apskatīta ORACLE ENTERPRISE LINUX instalācija un aplūkoti ORACLE datubāzes galvenie konfigurācijas parametri. Pārbaudot oficiālos aprakstus tika secināts, ka tie nav pilnīgi. Lai sekmīgi un reālā laikā notiktu datu ielāde, ļoti liela nozīme ir arī tehnoloģijām kādas izmanto, tāpēc otrajā nodaļā tika apskatītas tās, kuras tika izmantotas ielādes procesā.Pēdējā nodaļā ir aprakstīta ielādes procesa vides uzstādīšana un rezultāti, kādi iegūti testēšanas procesā.",0
740,Lietotāja saskarņu ģenerācijas rīks,"Dotais bakalaura darbs ir veltīts lietotāja vizuālās saskarnes veidošanas un atbalstīšanas problēmai. Darbā tiek apskatīta pieeja, ar kuras palīdzību ir iespējams izveidot lietotāja vizuālās saskarnes konfigurāciju, lai pēc tām no šīs konfigurācijas izveidotu dažādus lietotāja saskarnes veidus.Dotajā lietotāja saskarnes konfigurācijas veidošanai tiek izmantota speciāli izstrādāta bibliotēka Python programmēšanas valodā. Šī bibliotēka projektēta tādā veidā, lai to varētu viegli papildināt un paplašināt. Darbā arī tiek apsvērta šī risinājuma izmantošanas iespēja atkarībā no personālā datora ierīcēm un programmām ar dažādiem arhitektūras tipiem.",0
741,Izlases apsekojuma datu apstrāde neatbildētības gadījumā,"Darbā „Izlases apsekojuma datu apstrāde neatbildētības gadījumā” tiek izpētīta neatbildētības problēma mūsdienu pētījumos, un tiek pielietoti teorētiskie rezultāti praksē, pārbaudot dažādas datu apstrādes metodes neatbildētības gadījumā.Darbā tiek aplūkotas divas metodes neatbildētības korekcijā – imputācija un svaru sistēmas veidošana. Detalizētāk tiek izskatītas divas imputācijas metodes – tuvākā kaimiņa metode un vidējās vērtības imputācija. Svaru sistēmas veidošanai izvēlēti uz palīgmainīgo vektoru kalibrēti novērtējumi, tajā skaitā arī vispārīgās regresijas (GREG) novērtējums.Rezultātu sasniegšanai tiek konstruētas dažādas datu kopas – palīgmainīgie ar konkrētiem sadalījumiem un no tiem atkarīgie pētāmie mainīgie. Uz konstruētiem datiem tiek pielietotas iepriekš minētās metodes.Atslēgvārdi: izlases apsekojums, neatbildētība, svēršana, imputācija, kalibrācijas novērtējums.",0
742,Lādiņnesēju kustīguma noteikšana indandiona grupu saturošu AZO savienojumu plānās kārtiņās,"Vienas no lētākajām plānu kārtiņu iegūšanas metodēm ir liešanas metodes. Tādēļ mazmolekulārie savienojumi, kas veido amorfas struktūras plāna kārtiņas no šķīduma, ir perspektīvi organiskajā elektronikā. Šo vielu elektriskās īpašības ir svarīgas šādās ierīcēs. Viens no elektrisko īpašību būtiskiem parametriem ir lādiņnesēju kustīgums.Darba laikā ir izveidota iekārta lādiņnesēju caurplūdes laika mērījumiem un pētīts lādiņnesēju kustīgums indandiona grupu saturošu azobenzēna savienojumu plānās kārtiņās. Elektronu un caurumu kustīgums šajos materiālos ir attiecīgi no 10-5 līdz 10-6 cm2/Vs un no 10-6 līdz 10-7 cm2/Vs. Darbā ir parādīts, ka lādiņnesēju kustīgums ir atkarīgs no kārtiņā esošiem lamatu līmeņiem un molekulai pievienotās telpiskās grupas, kas palīdz veidot amorfas struktūras plānas kārtiņas no šķīduma.",0
743,Programmatūras testētāju sertifikācija,"Darba merkis ir atvieglot programmaturas testetaju sertifikacijas ieviešanu Latvija.Darba ir izpetitas sertificešanas iespejas visa pasaule, salidzinatas 3 popularakassertifikacijas shemas, iepazistinats ar Starptautisko Programmaturas Testešanas Padomespiedavato programmu, kurai ši gada aprili pievienojas Latvija. Lai atvieglotu sertificešanasuzsakšanu Latvija, tika izveidota hrestomatija, jautajumu kopa, testešanas pamata terminuvardnica un ieteikumi, kadi butu janem vera uzsakot sertificešanu.Atslegvardi : sertifikacija, testešana, ISTQB, LSTQB, testetajs",0
744,Testēšanas rīku izmantošana PL/SQL moduļu testēšanā,"Bakalaura darbā ir apskatīta testēšanas nozīme programmatūras izstrādes procesā, piedāvājot ieskatu un sīkāku analīzi moduļu testēšanas posmā. Darba ietvaros izpētīti specializētie PL/SQL moduļu testēšanas rīki. Apskatīta to uzbūve un iespējas. Testējot atklāti testu rezultāti, pārbaudot korektus un apzināti kļūdainus moduļus, kā arī salīdzinājumam piedāvāts autora izstrādāts testa kods.",0
745,Inducēta astigmātisma veida un pakāpes ietekme uz redzes asumu,"Bakalaura darbs „Inducēta astigmātisma veida un pakāpes ietekme uz redzes asumu” ir izveidots ar mērķi optometrijas un līdzīgu nozaru studentiem gūt plašāku ieskatu, kādā mērā astigmātisms ietekmē redzes asumu. Darbā ir aprakstīta sakarība starp astigmātismu un tā ietekmi uz redzes asumu, atkarībā no astigmātisma pakāpes un veida, balstoties uz blakus ietekmējošiem faktoriem, kas būtu ametropijas veids un akomodācija.Darba apjoms ir 36 lpp, kurās ietilpst 7 tabulas un  9 attēli. Informācijai izmantoti 21 literatūras avoti.Atslēgas vārdi – Astigmātisms, Tiešais astigmātisms, Apgrieztais astigmātisms, Akomodācija, Miops, HipermetropsDarba mērķis – izpētīt kā mainās cilvēka redzes asums, atkarībā no astigmātisma veida un pakāpes Uzdevumi - •Novērtēt tiešā un apgrieztā astigmātisma pakāpes ietekmi uz redzes asumu•Novērtēt redzes asuma izmaiņas inducēta vienkāršā miopiskā astigmātisma (izmantojot pozitīvos cilindrus) un vienkāršā hipermetropā astigmātisma gadījumā (izmantojot negatīvos cilindrus)•Vadošā un nevadošā acs inducētā astigmātisma pakāpes ietekmes salīdzinājums uz redzes asumu Dalībnieki – pētījumā piedalījās 4 dalībnieki, vecumā no 20-22 gadiem. Visiem pacientiem ir 2 emetropi, 1 miops, 1 hipermetrops. Visi ametropijas pacienti tikai izkoriģēti līdz emetropizācijai. Rezultāti - pētījumā tika atklāts, ka astigmātisma veids un pakāpe kaut kādā mērā katram pazemina  redzes asumu, un tas atšķiras starp vadošo un nevadošo aci.Kopsavilkums – Secinu, ka starp vienkāršo miopisko un vienkāršo hipermetropisko nav statistiskas atšķirības, kas norāda, ka visām dalībnieku acīs nav būtiska atšķirības datos starp tiešo un apgriezto astigmātismu ar pozitīvajām un negatīvajām lēcām. Salīdzinot datus starp vadošajām un nevadošajām acīm, secinām, ka vadošajām acīm datiem nav statistiskās atšķirības, toties nevadošajām acī dati ir statistiski atšķirīgi.Un pārbaudot tiešā un apgrieztā datu atšķirību, secinām, ka mainot astigmātisma veidu un pakāpi, ir novērojams redzes asuma samazinājums.",0
746,Redzes kvalitāte oftalmisko lēcu perifērajā daļā,"Bakalaura darbs uzrakstīts latviešu valodā uz 40 lapām, satur 22 attēlus, 7 tabulas un 18 atsauces uz literatūras avotiem.Mērķis: noskaidrot kā dažādas oftalmiskās lēcas ietekmē redzes kvalitāti lēcas perifērajā daļā.Subjekti: pētījumā piedalījās 11 cilvēki, kuriem pārbaudīja 22 acis, no kurām 6 bija augstas pakāpes (miopija virs -6 D) un 6 vidējas pakāpes (miopija no -3,25 līdz -6 D), un 10 zemas pakāpes (miopija mazāka par -3,25 D) miopija. Pētījuma dalībniekiem vecums ir robežās no 18 līdz 30 gadi (vidējais vecums ir 23.5 gadi).Metodes: monukulāri pārbauda katrai acij ar tuvuma redzes tabulu redzes asumu un ar Pelli-Robsona kontrastjutības tabulu kontrastjutību, skatoties caur lēcas perifēro daļu. Secinājumi: Kontrastjūtību un redzes asumu lēcu stiprumi ietekmē līdzīgi, kad lēcas stiprums ir mazs redzes asums un kontrastjutība lēcas perifērijā mainās minimāli, bet pie lieliem lēcu stiprumiem perifērijā krīt gan redzes asums , gan kontrastjūtībaAtslēgas vārdi: oftalmiskās lēcas, redzes kvalitāte, kontrastjutība, lēcas perifērija.",0
747,Fūzijas rezervju novērtēšana ar dažādām metodēm,"Darba mērķis ir salīdzināt tradicionālās un datorizētās fūzijas rezervju novērtēšanas metodes skrīninga apstākļos. 137 skolēniem tika noteiktas pozitīvās un negatīvās fūzijas rezerves, izmantojot tradicionālo metodi - prizmu lineālu un datorizētās metodes, kas veidotas pēc izkliedēto punktu un tranaglifu principiem. Izmantojot tradicionālo metodi skrīninga apstākļos, lielam skaitam dalībnieku fūzijas rezerves neatbilst pieņemtajām normām (samazinātas pozitīvās fūzijas rezerves - 68 %, negatīvās fūzijas rezerves - 89 %). Rezultāti parāda, ka fūzijas rezervju mērījumi, kas iegūti ar datorizētajām metodēm, nav salīdzināmi ar mērījumiem, kas iegūti ar tradicionālo metodi. Starp fūzijas rezervju vērtībām pastāv vāja korelācija. Tā cēlonis varētu būt pielietoto metožu atšķirīgie darbības principi (piemēram, mērījuma soļa lielums).",0
748,Kontaktlēcu lietotāju līdzestība un komforts,"Darbs uzrakstīts angļu valodā uz 52 lapām, satur 44 zīmējumus un 1 tabulas, kā arī 20 atsauces uz literatūras avotiem.Mērķis. Noteikt kontaktlēcu lietotāju līdzestību, komfortu un objektīvās acs priekšējo daļu izmaiņas.Metode: anketas un CCLRU skala objektīvai izvērtēšanaiSubjekti: 200 kontaktlēcu lietotāji.Rezultāti. 15% augšējā plaksta konjunktīvas 4.pak. izmaiņas, mehāniski netīrot lēcas, 38.5% izlieto 1/3 pudeles šķīduma mēnesī un atbilstoši sliktāks konjunktīvas stāvoklis, 34.5% nekad nav sūdzību par sarkanām, sāpīgām acīm, bet objektīvi ir pat 4.pakāpes konjunktīvas izmaiņas.Secinājumi. Atrasta tendence pasliktināties konjunktīvas stāvoklim mehāniski netīrot lēcas un ekonomējot šķīdumu. Regulārās pārbaudes vizītes ir būtiskas, jo subjektīvās sajūtas var neatbilst objektīvai atradnei. Atrasta korelācijas starp KL lietošanas intensitāti un objektīvām izmaiņām.Atslēgas vārdi: Kontaktlēcu lietotāju līdzestība, komforts, CCLRU skala.",0
749,Maiņas punkta noteikšana matemātiskās statistikas problēmās,"Laika momentu, kad modelis ir mainījies, sauc par maiņas punktu. Darba mērķisir apskatīt maiņas punkta noteikšanu matemātiskās statistikas problēmās ar programmā R iebūvētajām paketēm. Tiek apskatītas paketes changepoint un strucchange maiņas punktu noteikšanai. Tiks apskatītas dažas galvenās metodes, kuras ir iebūvētas paketēs un tiks parādīta to pielietošana gan uz simulētiem datiem, gan arī uz reāliem datu piemēriem.Atslēgvārdi: Maiņas punkts, CUSUM statistika, F statistika, PELT, Binārā segmen-tācija, Segmenta kaimiņu metode.",0
750,Videoservisi Latvijas Universitātē,"Darba analītiskajā daļā, balstoties uz plašu informācijas klāstu, tiekanalizēti visi Latvijas Universitātes piedāvātie videoservisi, apskatot unsalīdzinot vadošos videoservisu un straumēšanu nodrošinošos protokolus undažādas tīkla iekārtas. Praktiskajā darba daļā autors izstrādā un piedāvāieviešanai videoservisu tīkla izveides un attīstības modeli, kas ļautu LatvijasUniversitātē ieviest pasaulē ļoti aktuālo IP telefonijas pakalpojumu un veidotmūsdienīgu komunikāciju, izmantojot dažādas saturiskas un audiovizuālasaplikācijas. Autors sniedz konkrētus ierosinājumus, kā būtiski uzlabot LatvijasUniversitātes piedāvāto videoservisu efektivitāti. Darba izstrādē pielietotasdažādas metodes- galvenokārt internetā, masu medijos un dažādu autorudarbos atrodamās informācijas apkopošana, kā arī autora izdarīta analīzeLatvijas Universitātes informāciju tehnoloģiju departamentā, kas irstruktūrvienība, kas nodrošina videoservisa pakalpojumus visai LatvijasUniversitātei. Galvenā darba problemātika ir rast atbildi uz LatvijasUniversitātei aktuālo jautājumu – kā veidot un saglabāt mūsdienīgasuniversitātes tēlu, kā arī turēties līdzi modernāko starptautisko universitāšusasniegumiem videoservisu piedāvājuma ziņā? Darbā autors veic rūpīguizpēti no abām pusēm – gan veicot rūpīgu teorijas analīzi, gan inspicējoteksistējošo sistēmu Latvijas Universitātē, lai varētu sniegt ierosinājumus tāsuzlabošanai. Tieši šī iemesla dēļ darbs ir izmantojams arī citu organizācijuvideoservisu sistēmu izvērtēšanai un pilnveides veidu rašanai, ieviešot dzīvēizteiktos priekšlikumus.",0
751,Skaidras redzes apgabala atkarība no stimula telpiskās frekvences,"Bakalaura darbs uzrakstīts latviešu valodā, datorsalikumā uz 36 lpp., tas satur 26 attēlus, 1 tabulu, 1 pielikumu un 20 literatūras avotu atsauces.Darba mērķis: izpētīt, kā mainās skaidras redzes apgabals mainoties stimula telpiskajai frekvencei, izmantojot CRT monitoru un 8 stimulus ar dažādām telpiskajām frekvencēm.Subjekti: pētījumā piedalījās 16 subjekti vecuma grupā no 21-23 gadiem. Visi subjekti bija emetropi vai koriģēti emetropi. To skaitā bija 2 vīrieši un 14 sievietes.Metode: tika mērīts leņķiskais skaidras redzes apgabals (SRA) atkarībā no telpiskās frekvence. Tika izmantota datorprogramma ar Gabora režģu stimuliem. SRA tika novērtēts 2,18m attālumā no ekrāna, kam tika piestiprināta mērierīce.Hipotēze: telpiskajai frekvencei palielinoties skaidras redzes apgabals samazinās. Šīs pārmaiņas notiek pēc tās pašas funkcijas, kā mainās kontrastjutība no centra uz perifēriju.Rezultāti un to analīze: darbā iegūtie rezultāti parāda, ka skaidras redzes apgabals ir atkarīgs no stimula telpiskās frekvences. Telpiskā frekvence mainījās no 3,9 c/g līdz 7,3 c/g un vidējais SRA mainījās pēc pakāpes funkcijas no 3,81±0,19° līdz 0,51±0,04°. Secinājumi: 1. Katrai telpiskajai frekvencei, kas mainās no 3,9 c/g līdz 7,3 c/g, atbilst noteikts skaidras redzes apgabals, t.i., pie zemākas telpiskās frekvences, tas ir lielāks, bet pie augstākas tas ir mazāks, līdzīgi kā kontrastjutības funkcijai.2. Visiem eksperimenta dalībniekiem, vecuma grupā no 21-23 gadiem, SRA pie noteiktas telpiskās frekvences nav statistiski atšķirīgs un SRA pārmaiņas ir aprakstāmas ar pakāpes funkciju y = 246,16x-3,138.3. Eksperimentā iegūtais skaidras redzes apgabals ir atšķirīgs no citu autoru redzes asuma un kontrastjutības datiem par izmaiņām virzienā uz perifēriju. Šos atšķirīgos rezultātus varētu skaidrot ar to, ka eksperimentā tika izmantota citādāka metode.Atslēgas vārdi: telpiskā frekvence, kontrastjutība, redzes asums, foveolas apgabals, Gabora režģis.",0
752,Vektorgrafikas apguves metodika vidusskolai,"Darba autore par galveno mērķi ir izvirzījusi bezmaksas vektorgrafikas programmas Inkscape izpēti, piemērotību skolas vajadzībām novērtēšanu un metodiskā materiāla izstrādi.Darbā ir iekļauts vektorgrafikas programmas pamatfunkciju apraksts, ilustrēts ar uzskatāmiem piemēriem, kas atvieglo vielas apguvi, kā arī izskaidrots krāsu modeļu pielietojums.Apgūtās vielas nostiprināšanai tiek piedāvāti vairāki vingrinājumi, kas satur gan uzdevumu nosacījumus, gan paraugus.Materiāls paredzēts vispārējās vidējās izglītības iestādēs informātikas mācību programmas īstenošanai.",0
753,"Presbiopijas korekcijas veidi: monokorekcija, bifokālās un multifokālās kontaktlēcas","Darba mērķi: Apkopot un analizēt esošo literatūru un pētījumos par presbiopu kontaktkorekciju. Subjekti un metodes: Praktiskajā daļā tika izvēlēti subjekti, kas iepriekš ar kontaktlēcu korekciju bija saskārušies, bet nav apmierināti ar esošo korekciju. Darbs veikts 5 etapos:1.nedēļā – monokorekcija, 2.nedēļā - bifokālas kontaktlēcas ar vienādu aditīvu, 3.nedēļā - bifokālas kontaktlēcas ar dažādu aditīvu, 4. nedēļā - progresīvas kontaktlēcas, 5.nedēļā - modulēta korekcija.Rezultāti: Visiem subjektiem, monokorekcijas gadījumā, redzes asums gan tālumā, gan tuvumā ir samazināts. Vislabākais binokulārais redzes asums tālumā (V=0,8), ka arī subjektīvi patīkami veidi visos apstākļos iznāca ar modulēto tehniku un bifokālām kontaktlēcām ar dažādu aditīvu.Atslēgas  vārdi: Presbiopija, monokorekcija, bifokālas, progresīvas kontaktlēcas",0
754,Retzemju elementu luminiscence cirkonija dioksīda nanokristālos,"Darbā tika pētīta ar Eu3+ (eiropiju) aktivēta ZrO2 nanokristālu luminiscences atkarība no Eu3+ jonu koncentrācijas vielā, un analizēta tās saistība ar vielas strukturālajām izmaiņām. ZrO2 iegūts izmantojot mikroviļņu stimulēto hidrotermālo metodi. Eu3+ jonu koncentrācija ZrO2 paraugos no 0,1% līdz 5%. ZrO2 nanokristālu graudu izmēri ~30nm.Tika reģistrēti ZrO2:Eu3+ nanokristālu luminiscences spektri visām Eu3+ koncentrācijām, kā arī noteikta luminiscences intensitātes atkarība no Eu3+ koncentrācijas. Novērotas ZrO2:Eu3+ luminiscences spektra izmaiņas, atkarībā no Eu3+ jonu koncentrācijas. Palielinoties Eu3+ koncentrācijai, Eu3+ luminiscences koncentrācijas dzēšana netika novērota. Eu3+ luminiscences spektra izmaiņas atkarībā no tā koncentrācijas ZrO2 nanokristālos saistāmas ar struktūras izmaiņām, tāpēc tika veikti rentgendifrakcijas mērījumi, lai salīdzinātu ZrO2:Eu3+ kristālisko struktūru pie 0,1% un 5% Eu3+ jonu koncentrācijām ZrO2.",0
755,Tīklenes pētījums tuvajā perifērijā,"Bakalaura darbs ir uzrakstīts latviešu valodā uz 38 lapām, satur 5 tabulas, 31 zīmējumus un 18 atsauces uz literatūras avotiem.Atslēgas vārdi: Redzes asums, perifēra redze, izoluminance, apmiglojums.Mērķis: Novērtēt apmiglojuma ietekmi uz redzes asumu centrā un perifērijā (līdz 4 grādu ekscentricitāte) izmantojot melnbaltus, izoluminanti krāsainos optotipus, ka arī PDLC stikliņu redzes apmiglošanai. Subjekti: Eksperimentā piedalījās 3 subjekti vecumā no 22 līdz 27 gadiem. Visi eksperimenti tika veikti monokolāri, subjektam skatoties tikai ar labo aci.Metodes: Ar datora programmas palīdzību subjektiem bija izpētīta centrāla un perifēra redze, izmantojot melnus optotipus uz balta fona, ka arī melnus optotipus uz sarkana, zila, zaļa un pelēka fona. Papildus mērījumi tika veikti ar dažādam pelēkas gradācijas optotipiem uz balta fona. Rezultāti: Kopumā rezultāti parāda redzes asuma samazināšanos dažāda kontrasta un krāsu stimuliem virzienā uz perifēriju. Rezultāti parāda kā melniem un pelēkiem stimuliem redzes asums ejot uz perifēriju strauji krītas no vidēji 1 līdz 0,3. Redzes asumu kritumu šajos gadījumos var viegli aprakstīt ar eksponenciālas līknes palīdzību.Analizējot PDLC plāksnītes ietekmi uz redzes asumu, var secināt, ka melnbalta stimula gadījumā tās galvenais efekts ir stimula kontrasta samazināšana.Tīklenes centrā redzes pazeminājums ir lielāks, bet nav kritisks. No eksperimenta rezultātiem var izsecināt, kā centrālā bedrītē darbojas ļoti spēcīgs stimula pastiprinošais mehānisms. Stimula kontrasta pazeminājums nerāda redzes asuma būtisko pazeminājumu līdz 25% kontrasta slieksnim. Secinājumi: Vislabākais redzes asums bija ar melni-baltiem stimuliem. Centrā tas bija 1.09, bet pie 4o 0.3. Sarkanai krāsai redzes asums attiecīgi bija- 0.88. un 0.34 , zaļajai - 0.59 un 0.3, zilajai – 0.41 un 0.19Krāsainiem stimuliem pie centrālas fiksācijas apmiglojums visvairāk redzes asumu samazināja zilajai krāsai, par 0.18 LogMAR, vismazāk – sarkanajai, par 0.04 LogMAR. Perifērijā apmiglojums redzes asumu visvairāk samazināja zaļai krāsai, par 0.18 LogMAR, vismazāk – sarkanajai, par 0.05 LogMAR.",0
756,Zvaigznes  HD139409  fundamentālie parametri unevolūcijas statuss,"Bakalaura darba mērķis ir, izmantojot zvaigznes HD139409 augstas izšķirtspējas absorbcijas spektru un Astronomisko datu centrā (Strasbūra) pieejamos datus, noteikt HD139409 atrašanās vietu (attālums, augstums virs Galaktikas plaknes) un kustības ātrumu Galaktikā, tās fundamentālos parametrus (absolūto zvaigžņu lielumu un starjaudu, efektīvo temperatūru, brīvās krišanas paātrinājumu un dzelzs koncentrāciju atmosfērā) un precizēt tās evolūcijas statusu.Izmantojot spektra apstrādes programmu Dech20t, tika analizēts HD139409 spektrs. Ar šīs programmas palīdzību tika aprēķināts radiālais ātrums un izmērīti ķīmisko elementu spektrāllīniju ekvivalentie platumi.Ar programmu WIDTH6 un atmosfēras modeli tika aprēķinātas dzelzs un titāna koncentrācijas HD139409 atmosfērā. Iegūtie rezultāti liecina par pazeminātu metālu koncentrāciju zvaigznē salīdzinot ar Sauli.",0
757,Informācijas un komunikāciju tehnoloģiju (IKT) izmantošana vācu valodas apguvē,"Diplomdarbs informātikas skolotāju profesionālo studiju programmā par tēmu „IKT izmantošanas iespējas vācu valodas apguvē”. Diplomdarbs sastāv no 5 nodaļām un pielikuma. Darbā apskatīti IKT pielietojuma aspekti vācu valodas apguvē, sevišķu uzsvaru liekot uz skolēnu zināšanu pārbaudes formām, izmantojot datoru. Vislielākā uzmanība pievērsta zināšanu pārbaudes testu veidošanai, izmantojot Visual Basic for Applications vidi. Darbs veidots kā metodisks līdzeklis vācu valodas skolotājiem.Pielikumos ietverti Visual Basic for Applications programmkodi dažādu veidu zināšanu pārbaudes testu veidošanai, kurus katrs skolotājs var izmantot kā sagatavi, patstāvīgi veidojot testus, kā arī darba lapu paraugi vācu valodas stundām ar Interneta izmantošanu un Interneta resursu norādes Vācijas kultūras un vēstures iepazīšanai Darba apjoms – 46 lpp., kam pievienoti 3 pielikumi 21 lpp. apjomā.",0
758,Sistēmas integrācija ar Mākoņa pakalpojumiem,"Mākoņa pakalpojumi ir mērogojamas, abstraktas infrastruktūras pūls, kas domāts gala lietotāju programmatūras mitināšanai. Šī ir samērā jauna un moderna pieeja, kura ar katru dienu kļūst aizvien populārāka. Šis darbs ir veltīts mākoņa pakalpojumu tehnoloģiju izpētei, to problēmu apskatei un iespējamu risinājumu mākoņa pakalpojumu drošības un uzticamības problēmām, izmantojot mākoņa pakalpojumu integrāciju ar ārējo sistēmu.Autors izvirza šis integrācijas realizācijas būtiskākas problēmas, un izskata tehnoloģijas, kas varētu tās atrisināt. Izmantojot apskatītas tehnoloģijas, autors izveido iespējamo integrācijas scenāriju, apskata tā priekšrocības un trūkumus, ka arī apraksta savu pieredzi ar piedāvāta scenārija realizāciju praksē.Atslēgvārdi: mākoņu pakalpojumi, tīmeklis, tīmekļa pakalpojumi, integrācija, autentifikācija, web 2.0",0
759,Kontrastadaptācijas relaksācijas laika noteikšana ar subjektīvajām metodēm,"Bakalaura darbs ir uzrakstīts uz 70 lappusēm. Tas satur 27 attēlus, 6 pielikumus, 1 tabulu un 38 literatūras avotu atsauksmes.Par darba rezultātiem ziņots starptautiskā studentu konferencē „The International Student Conference Development in Optics and Communications 2006” (28. – 30. aprīlis, Rīga). Pielikumā 6 pievienots konferences posteris.Darba mērķis: Izpētīt kontrasta adaptācijas procesu, izmantojot subjektīvas metodes. Pierādīt kontrasta adaptāciju kā procesu smadzenēs. Noteikt pēcefektu mijiedarbību ar kontrasta adaptāciju. Atrast iespēju atdalīt pēcefektu no kontrasta adaptācijas. Noteikt, kā adaptācijas laiks uz stimulu ar augstu kontrastu ietekmē adaptācijas laiku uz stimulu ar zemu kontrastu.Subjekti: Kopumā eksperimentos piedalījās 7 subjekti vecumā no 13 – 26 gadiem. Visi bija normāli trihromāti. Vienam bijusi bērnībā smadzeņu trauma, taču rezultāti īpaši neatšķīrās no pārējiem subjektiem.Metodes: Stimuli tika prezentēti uz datora monitora. Tests sastāv no divām daļām, pirmajā subjekts adaptējas uz stimulu ar augstu kontrastu, otrajā – uz stimulu ar zemu kontrastu. Katru testu raksturo sava stimulu specifika.Rezultāti: Subjektīvi ir noteikts kontrasta adaptācijas laiks stimuliem telpiski pretfāzē un tīklenes centrālajā daļā, zaļi-sarkaniem stimuliem telpiski fāzē un tīklenes centrālajā daļā, zaļiem, ziliem un sarkaniem stimuliem fāzē un tīklenes perifērijā.Secinājumi: Kontrasta adaptāciju ietekmē stimulu kontrastu starpība un laiks, kas pavadīts adaptējoties uz pirmo stimulu. Pēcefektu uztveres ilgumu būtiski neietekmē stimulu kontrasta starpība.Atslēgas vārdi: kontrasts, kontrasta pastiprinājuma kontrole, kontrasta jutība, redzes informācijas ceļi, redzes garoza, redzes uztvere, Gabora režģi.",0
760,Gadījuma rakstura procesi mīkstu materiālu fizikā,"Darbā tika pārbaudīta metode, ar kuru iespējams noteikt vienas magnetotaktiskās baktērijas magnētisko momentu, mērot tās fluktuācijas rotējošā magnētiskā laukā. Darba procesā tika novēroti dipola gadījuma apgriezieni par 360 grādiem, magnētiskajam dipolam pārejot no sinhrona kustības režīma nesinhronā. Tika sastādīti daļiņas stohastiskie kustības vienādojumi, ievērojot pretestības koeficientu atkarību no sieniņas tuvuma, lai pārbaudītu nesen izvirzīto hipotēzi, ka baktērijas orientācijas fluktuācijas palielinās, tai pietuvojoties sieniņai. Pēc tam tika veiktas Brauna dinamikas simulācijas un rezultātu salīdzinājums ar tiem, ko deva līdzsvara stāvokļa sadalījuma funkcija, un izvirzītā hipotēze tika apstiprināta.",0
761,Grafu hierarhiska izvietošana ar grupu ierobežojumiem,"Darbs veltīts problēmai, kā veikt grafa hierarhisku izvietošanu, ievērojot grupuierobežojumus, ja var būt definēti arī citi ierobežojumi.Sniegti pamatjēdzieni, aprakstīta grafu zīmēšana un hierarhiskais grafu izvietošanasstils. Īpaša uzmanība ir pievērsta hierarhiskā grafa zīmējuma ierobežojumiem, analizēta esošāsituācija grupu ierobežojumu ievērošanā.Darbā tiek piedāvāti problēmas iespējamie risinājumi, izvērtējot alternatīvo metožupriekšrocības un trūkumus. Tiek arī parādīts, kā dažas no piedāvātajām metodēm izmantotcitos hierarhiskas grafu izvietošanas uzdevumos.Noslēgumā iekļauts rezultātu kopsavilkums un turpmāk risināmo jautājumu apskats.Pielikumā doti izvietojuma piemēri gadījuma grafiem ar grupu ierobežojumiem.Gandrīz visas piedāvātās metodes ir ieviestas un pārbaudītas grafu izvietošanasproduktā Tom Sawyer Layout (ASV).",0
762,Nanostrukturētu alumīnija nitrīdu un radniecīgu materiālu spektrālās īpašības,"Bakalaura darbs ir veltīts aktuālai tēmai – nanomateriālu īpašību izpētei. Tas irizstrādāts Latvijas Universitātes Cietvielu fizikas institūta Platzonu materiālu laboratorijāizmantojot optiskas spektroskopijas metodes. Tika pētītas AlN un Al2O3 nanomateriālufotoluminiscences īpašības un salīdzinātas ar attiecīgām makromateriālu īpašībām. Tika iegūtijauni eksperimentāli rezultāti, to analīze un salīdzinājums ar literatūras datiem Ĝauj izdarītsekojošus secinājumus.Vienādos eksperimentālos apstākĜos nanomateriālu fotoluminiscences intensitāte irmazāka, nekā makromateriālā. Nanomateriālu fotoluminiscences spektri principā ir līdzīgimakromateriālu spektriem, tajos ir novērojamas tās pašas luminiscences joslas, bet ir arīnozīmīgas atšėirības.Tiek piedāvāta dažu luminiscences joslu interpretācija.",0
763,Programmatūras automatizētā testēšana,"Dotais darbs veltīts programmatūras automatizētai testēšanai. Darbs sastāv no trīs daļām: teorētiskā, praktiskā un automatizētās testēšanas ekonomiskā izdevīguma izvērtējums. Teorētiskajā daļā ir apskatīti automatizētās testēšanas principi un mērķi, priekšrocības un trūkumi salīdzinājumā ar manuālo testēšanu. Praktiskajā daļā ir aprakstīta automatizētās testēšanas pielietošana reālā projektā. Trešajā daļā ir pētīts, kad automatizētās testēšanas lietošana ir ekonomiski izdevīga. Darbā ir noskaidrots, kad automatizētās testēšanas lietošana ir ekonomiski izdevīga, definētas automatizētās testēšanas teorētiskās idejas, kuras ir pielietotas reālā projektā. Testēšanas skriptu izveidošanai ir izmantots IBM Rational Robot rīks.Atslēgvārdi: automatizētās testēšanas rīks, testēšanas skripts, programmatūras darbības simulācija, testēšanas izmaksas.",0
764,Konstrukcijas un pierādījuma uzdevumi ģeometrijā vidusskolas matemātikas kursā,"Maģistra darbā ""Konstrukcijas un pierādījuma uzdevumi ģeometrijā vidusskolas matemātikas kursā"" ir aplūkotas dažādas tēmas, kas saistītas ar šiem uzdevumu veidiem matemātikā – aksiomu sistēmas un to attīstība, loģikas elementi, kā arī aplūkotas šo uzdevumu risināšanas metodes un metodika. Šī darba mērķis bija izstrādāt atbalsta materiālu skolotājiem konstrukcijas un pierādījuma uzdevumu ģeometrijā mācīšanai. Darbs sastāv no 6 nodaļām un 3 pielikumiem. Kopumā darbā ir atrisināti un izanalizēti 82 konstrukcijas un pierādījuma uzdevumi , no tiem 44 pierādījuma uzdevumi un 38 konstrukcijas uzdevumi.",0
765,NaCs molekulas A(1)Sigma(+)–b(3)Pi stāvokļu kompleksa Furje transformāciju spektroskopijā,"Maģistra darba tēma ir NaCs molekulas A1Σ+~b3Π stāvokļa kompleksa pētīšana, izmantojot augstas izšķirtspējas Furje spektrometru.Mērķa sasniegšanai tika izvēlēta lāzera inducētās fluorescences Furje spektroskopijas metode. Darba gaitā iepazīta lāzera inducētās fluorescences metodes būtība, tās pielietošanas iespējas sārmu molekulu pētīšanā apvienojumā ar spektrometru IFS-125HR, veikti eksperimentālās iekārtas sagatavošanas darbi lāzera inducētās fluorescences spektru detektēšanai ar spektrometru, kā arī veikti un izanalizēti NaCs molekulas A1Σ+~b3Π kompleksa stāvokļa lāzera inducētās fluorescences mērījumi.Darba rezultātā ir iegūtas 1200 A1Σ+~b3Π kompleksa termu vērtības svārstību-rotācijas kvantu skaitļu diapazonā: vA=0-53 un JA=10-151 un enerģiju diapazonā no 10500-13750cm-1, kas raksturo aptuveni 60% no A~b kompleksa potenciālā dziļuma.",0
766,Automātiska automašīnu numura zīmju atpazīšana,"Darbā apskatīti attēlu analīzes paņēmieni, par pamatu ņemot to pielietošanu automašīnunumura zīmju atpazīšanā. Soļi numura zīmju atpazīšanā sastāv no automašīnu atrašanas attēlā,numura zīmes atrašanās vietas noteikšanas, un simbolu atpazīšanas uz numura zīmes. Apskatītas arīvairākas metodes, kas pielietojamas šo soļu veikšanā, lielāko daļu uzmanības veltot dinamisku attēlu(videoattēlu) analīzē. Darbā apskatīti attēlu analīzes pamati, vairākas vienkāršas metodes attēluanalīzē (attēlu starpība, šķēlums), kā arī autors piedāvā vairākas metodes (fona atrašana secīgu attēluvirknē, automašīnu atrašana, ņemot vērā perspektīvu). Apskatītie algoritmi arī izstrādāti, izmantojotprogrammēšanas valodu Python un izmantojot attēlu apstrādes bibliotēku PIL (Python ImagingLibrary.",0
767,AJAX saskarnes saturpārvaldībā un meklēšanā,Darbā aplūkotas AJAX tehnoloģijas kā jauna pieeja tīmekļa lietojumprogrammu izstrādei. Apskatītas AJAX biezo tīmekļa klientu iespējas un dots salīdzinājums ar klasiskām tīmekļa lietojumprogrammām. Izpētīti AJAX lietojumprogrammu praktiskie izstrādes aspekti. Dots populāru AJAX ietvaru apskats un klasificējums. Apskatītas satura pārvaldības sistēmu un satura repozitoriju funkcijas un lietojumi.Darba gaitā ir izstrādāts sistēmas prototips - universāls satura repozitoriju klients. Nodemonstrēts sistēmas projektējums un arhitektūra.,0
768,Mājas darbi kā mācību organizācijas formas modernizācija ar datora programmu,"Maģistra darbs „Mājas darbi ka mācību organizācijas formas modernizācija ar datora programmu „  ir metodiska izstrādne , kura ietver datora programmu un mācību materiālu , ko var izmantot skolās matemātikas stundās , gan arī tas ārpusklases darbā . Programma satur vairāk kā 700 vidusskolas matemātikas kursa uzdevumu. Maģistra darbs  „Mājas darbu ka mācību organizācijas formas modernizācija ar datora programmu „ sastāv no ievada , 4 galvenām sadaļām , nobeiguma , izmantotās literatūras saraksta un 1 pielikuma.",0
769,Metodiskais materiāls nenoteiktā integrāļa praktiskai aprēķināšanai,"Bakalaura darba mērķis ir izstrādāt metodisku materiālu, ko studenti varētu izmantot nenoteiktā integrāļa praktiskai atrisināšanai. 1. nodaļā izskaidrotas galvenās integrēšanas metodes, katrai no tām ir doti piemēri. Apakšnodaļās doti paškontroles uzdevumi par katru konkrēto metodi studentu treniņam. Nodaļas beigās jauktā kārtībā doti uzdevumi patstāvīgajam darbam, kurus risinot studentiem pašiem jāizdomā, kādu integrēšanas metodi pielietot. 2. nodaļā doti visu paškontroles un patstāvīgā darba uzdevumu atrisinājumi, lai studenti varētu salīdzināt rezultātus un iepazīties ar to uzdevumu atrisinājumiem, kurus pašiem nav izdevies atrisināt.",0
770,Virtuālo komandu darba analīze un uzlabošana uzturēšanas projektos,"Arvien vairāk un vairāk uzņēmumiem saskaroties ar globāliem projektiem un ārpakalpojumu izmantošanu, tiek izmantotas virtuālās komandas, bet projektu vadīšana paliek lokālo projektu līmenī. Taču daudzi praktiķi uzskata, ka virtuāla produktu izstrāde ir ievērojami sarežģītāka, nekā vissarežģītākais projekts, kuru pārvalda organizācijas iekšienē.Šajā darbā autors pēta unikālas virtuālo projektu problēmas divos virtuālajos uzturēšanas projektos.Bakalaura darbs sastāv no piecām nodaļām. Darba ievadā tiek pamatota temata aktualitāte. Pirmajā nodaļa sniedz ieskatu virtuālo komandu darbībā, apraksta to priekšrocības un trūkumus. Otrajā nodaļā tiek apskatīti projektu procesu jēdzieni un uzlabojumu pasākumu nozīme. Trešā nodaļa ir veltīta risku analīzes metodoloģijai. Bet ceturtā nodaļa sniedz tās praktisko pielietojumu. Nākamajā nodaļā autors analizē iepriekš iegūtos rezultātus un vispārina tos uz jebkuru virtuālo komandu. Tiek izstrādāti virtuālas komandas veiksmes kritēriji un konkrētu projektu uzlabojumu ieteikumi.",0
771,Vispārinātie Ermita splaini,"Ermita splaini tiek izmantoti, lai risinātu funkcijas interpolācijas uzdevumus, ja zināmas funkcijas un tās atvasinājumu vērtības sadalījuma mezglu punktos. Darbā Ermita splaina jēdziens tiek vispārināts uz gadījumu, kad interpolācijas nosacījumi ir uzdoti tikai dažu kārtu atvasinājumiem. Lai konstruētu šādus vispārinātus Ermita splainus, darbā tiek definēti un aprakstīti vispārinātie Ermita polinomi. Ir iegūtas formulas, pēc kurām var aprēķināt bāzes polinomu koeficientus. Formulas ir aprobētas veicot aprēķinus ar testa piemēriem.",0
772,Tīmekļa bāzētas programmatūras vienībtestēšana,"Automātiska vienībtestēšana un tās pielietojums aplikāciju izstrādē ir jauna tendence, kas ļauj paātrināt izstrādes procesu, palīdzot izvairīties no kļūdu atkārtotas parādīšanās. Modernas izstrādes pieejas, kas ir saistītas ar aplikāciju automātisku vienībtestēšanu, ļauj radīt programmatūras specifikācijas un palīdzēt programmētājiem labāk saprast jaunās funkcionalitātes būtību pirms izstrādes. Šo pieeju izmantošana uzlabo izstrādes procesu, gūstot pārliecību programmas darbības pareizībā, veicinot potenciālo izmaiņu izmaksas samazināšanu, kas ir viens no svarīgākajiem konkurētspējas faktoriem mūsdienās informācijas tehnoloģiju tirgū.",0
773,"GARCH (p,q) ar ceturto momentu stabilizācija","Maģistra darbā tiek pētīta GARCH(p,q) procesa, kuram eksistē 4. kārtas moments, stabilizācija. Pirmajā nodaļā tiek sniegts teorētisks izklāsts par GARCH(p,q) procesu un tā stacionaritātes apgabalu.Otrajā nodaļā tiek parādīts, kā ir aprēķināmi vienādojumi, kas atspoguļo 4. kārtas momenta un GARCH(p,q) procesa koeficientu sakarību, kā arī veikti aprēķini GARCH(2,1) un GARCH(2,2) procesam.Trešā nodaļā iegūtie vienādojumi GARCH(1,1), GARCH(2,1) un GARCH(2,2) procesiem tiek analizēti 3 gadījumos: kad multiplikatīvais troksnis sadalīts pēc Normālā sadalījuma, Vienmērīgā sadalījuma un Puasona sadalījuma likuma.",0
774,"Jauna, drukāta krāsu redzes testa salīdzinājums ar HRR testu","Bakalaura darbs uzrakstīts uz 35 lapām, satur 16 attēlus, 8 tabulas, 2 vienādojumus, 14 literatūras avotus.Darba mērķis: Izmantojot Richmond HRR (4th edition) krāsu redzes testus pārbaudīt krāsu redzi cilvēkiem ar krāsu redzes defektiem un salīdzināt iegūtos rezultātus ar jauno drukāto krāsu redzes testu rezultātiem. Pētījumā piedalījās 39 dalībnieki ar krāsu redzes defektiem un 34 dalībnieki ar normālu krāsu redzi. Tika aprēķināta testu jutība un specifitāte. Rezultāti uzrāda, ka pie izkrišanas sliekšņa 2 simboli, Epson tintes printera un HRR testu jutība sasniedz vērtību 1, bet specifitātes vērtība ir 0.97, bet Noritsu fotoprintera testa jutības un specifitātes vērtība ir 1. Atslēgas vārdi: pseidoizohromatiskie testi, krāsu redzes novērtēšana, jutība un specifitāte.",0
775,Digitālas skaņas signālu redukcijas metodes,"Darbs ir veltīts digitālas skaņas signālu redukcijas metožu apskatīšanai. Tiek aplūkota vispārēja skaņas aprakstīšana, kā arī tādas būtiskas transformācijas kā Furjē transformācija (FT) un diskrētā Furjē transformācija (DFT) ar un bez loga funkcijām. Tāpat arī tiek sniegts ieskats skaņas vizualizēšanas iespējās, ko piedāvā programma MATLAB. Visbeidzot tiek aplūkotas signāla retinātās reprezentācijas, Gābora atomi un transformācija, kā arī  singulāro vērtību dekomopozīcija (SVD), bāzes reducēšanai.",0
776,Ambliopijas veidu izplatība,"Bakalaura darbs ir uzrakstīts latviešu valodā uz 52 lapām, satur 20 attēlus, 9 tabulas un 37atsauces uz literatūras avotiem.Atslēgas vārdi: Ambliopija, ambliopijas izplatība, ambliopijas klasifikācija, redzes asums,refrakcija.Mērķis: Apkopot datus par ambliopijas un tās dažādo tipu izplatību Rīgā un Rīgas rajonā,diagnostiku un tipu raksturojošo parametru sadalījumu.Subjekti un metode: Darbā tika analizētas 605 pacientu (306 zēni, 299 meitenes, vidējaisvecums 5,2±3,1 gadi) ambulatorās kartes no Bērnu klīniskās Universitātes slimnīcas BērnuAcu slīmību klīnikas. Monokulārā ambliopija – 76,3 % , binokulārā – 23,6%. Tika analizētainformācija par pacienta vecumu, kurā tika diagnosticēta ambliopija, redzes asumu unrefrakciju.Rezultāti: Ambliopijas tipu sadalījums pa atsevišķiem vecumiem ir atšķirīgs. Dažādaspakāpes ambliopijas izplatība pa ambliopijas tipiem un vecumiem atšķiras un ir atkarīga noizmantotās metodes, pēc kuras tika noteikta ambliopijas pakāpe. Pie refraktīvās ambliopijasdominē zemas pakāpes ambliopija. Dažādu refrakciju sadalījums ir atkarīgs no ambliopijastipa un pakāpes. Pie refraktīvās ambliopijas dominējošais astigmātisma lielums bija ≥2,5 D.Pie šķielēšanas ambliopijas dominē vidējas pakāpes hipermetropija (2,0-5,0 D).Secinājumi:1. Ambliopijas izplatība BKUS Rīgas rajonā ir 2,3 %, Rīgā – vidēji 1,6 %. Tāsizplatība klīniskās oftalmoloģijas populācijā ir 11,9 %. 2. Starp ambliopijas tipiemdominējošās ir šķielēšanas un refraktīvā ambliopijas. 3. Nerunājošiem bērniem (1-2 gaduvecumā) visbiežāk tiek diagnosticēta šķielēšanas ambliopija bērnam esošās heterotropijas dēļ.Anizometropijas un refraktīvā ambliopijas sāk dominēt pēc 3 gadu vecuma. 4. Ambliopijasdiagnosticēšanas brīdī redzes asums ir augstāks pie refraktīvās ambliopijas (vairumā gadījumubūs 0,4-0,8), zemāks – pie kombinētās. Nav statistiski nozīmīgas atšķirības augstas pakāpesambliopijas izplatībai starp atsevišķām vecuma grupām. 5. Visizplatītākā refrakcija bijahipermetrops astigmātisms. Hipermetrops un jaukts astigmātisms vairāk ir izplatīti pie zemasun vidējas pakāpes ambliopijām. 6. Zemas pakāpes hipermetropija (līdz 2,0 D) visvairāk tikanovērota pie šķielēšanas ambliopijas. Augstas pakāpes hipermetropija (virs 5,0 D) visvairāktika novērota pie anizometropijas un kombinētās ambliopijām.",0
777,"Markova GARCH (1,2) modeļa stacionāra atrisinājuma eksistences analīze","Šajā darbā tiek pētīti jautājumi, kas ir saistīti ar Markova GARCH(1,2) procesa stacionāra atrisinājuma eksistenci. Nosacīti darbu var sadalīt trijās daļās.Darba pirmajā daļā ir parādīts, kas ir GARCH(p,q) process un kā to var reprezentēt, kā arī ir aplūkotas šī procesa galvenās īpašības.Darba otrā daļa satur galvenos jēdzienus un rezultātus no lineāro operatoru perturbācijas teorijas. Šajā daļā ir apskatīti jautājumi par GARCH(p,q) procesu stacionaritātes analīzi ar operatoru palīdzību.Darba pēdējā daļā ir parādīts teorijas praktiskais pielietojums. Ir apskatīti divi uzdevumi par GARCH(1,2) procesa ar divu un trīs stāvokļu Markova ķēdi ceturtā momenta stacionaritātes nosacījumiem, un ir salīdzināti iegūtie rezultāti.",0
778,Objektu-relāciju attēlojuma lietošana biznesa lietojuprogrammās,"Maģistra darbā izpētīta relāciju datubāzes lietošana objektorientētā programmēšanas valodā objektu saglabāšanai. Tiek apskatītas tipiskās problēmas, kas rodas objektu un relāciju tehnoloģiju savstarpējā darbībā un to novēršanas metodes, izmantojot objektu-relāciju attēlojumu. Tiek apskatītas Hibernate un Ibatis objektu pastāvības bibliotēkas, kurās tiek izmantots objektu-relāciju attēlojums. Ir veikta pastāvības bibliotēku izmantošanas iespēju analīze E-Universitātes projektā izstrādātās  E-Grāmatnīcas tīmekļa lietojumprogrammas kontekstā. Maģistra darba mērķis izvēlēties piemērotāko objektu pastāvības bibliotēku lietošanai E-Grāmatnīcas lietojumprogrammā un izstrādāt kritērijus pastāvības bibliotēku lietošanas izvēlei E-Grāmatnīcai līdzīgām lietojumprogrammām.",0
779,Tērauda elektrodu un barošanas bloka optimizācija ūdens elektrolīzei,"Bakalaura darbā pētīta elektrolīzes šūna ūdens elektrolīta sadalīšanai. Pārbaudīta tēraudu elektrodu korozija 5M KOH elektrolītā, un atrasts, kā porains niķeļa-alumīnija klājums, iegūts ar plazmas izsmidzināšanas metodi, samazina tērauda elektrodu koroziju ilgstošā elektrolīzes procesā. Otrs pētījumu objekts ir impulsu barošanas bloks efektīgākam elektrolīzes procesam. Darbā konstruēts impulsu ģeneratora bloks un jaudas pastiprinātājs impulsiem, darbam 1-1,5 kW jaudu diapazonā, veikti bloka testi adatu elektrodu šūnā un izdarīti secinājumi un ieteikumi bloka reālai darbināšanai.-",0
780,Fona ietekme uz pseidoizohromatisku krāsu redzes testu atpazīšanu,"Bakalaura darbs ir uzrakstīts latviešu valodā uz 48 lapām, satur 24 attēlus, 2 tabulas un  19 atsauces uz literatūras avotiem.Darba mērķis. Noteikt, kā fona elementi ietekmē testa atpazīšanu cilvēkiem ar un bez krāsu defecīta.Dalībnieki. Pētījumā piedalījās 4 cilvēki ar krāsu redzes defektiem un 9 bez defektiem.Metode. Izmantojot speciāli šim darbam izstrādātu datorprogrammu, tika novērtēts krāsas atšķirības lielums. Eksperimenta dalībniekam jānospiež datora klaviatūras taustiņš, kad pamana stimulu platē. Plates stimuli bija trijstūris,kvadrāts,viens,četri. Atbildes tiek piefiksētas automātiski.Rezultāti un secinājumi. Pēc grafikiem un iegūtiem datiem var secināt, ka dalībniekiem ar krāsu redzes defektiem labāk uztvert stimulus uz kvadrāta fona. Kā arī dalībniekiem bez krāsu redzes defektiem labāk uztvērās stimuli uz kvadrāta fona. Visos gadījumos tiek pierādīts, ka fons no apļiem ir grūtāk uztverams visiem dalībniekiem, kuri piedalījas pētījumā.Atslēgas vārdi. Fons, krāsu redze, stimula atpazīšana.",0
781,Aspektorientētā programmēšana,"Darbā apskatītas problēmas, kas saistītas ar nefunkcionālo prasību iekapsulēšanu atsevišķās entītijās un piedāvāts problēmas risinājums, izmantojot aspektorientētās programmēšanas metodoloģiju. Darba autors darbā aprakstījis aspektorientētās programmēšanas pamatprincipus un piedāvātās priekšrocības, kā arī šobrīd pieejamās realizācijas metodoloģijas lietošanai. Sīkāk izpētīta aspektorientētās programmēšanas realizācija ar AspectJ valodas palīdzību un nodemonstrēti daži aspektorientētās programmēšanas praktiskie pielietojumi, lai salīdzinātu tos ar ierastajām programmēšanas metodoloģijām.",0
782,Krāsu atveidošana dažāda apgaismojuma apstākļos un to attēlošana uz LED monitora,"Bakalaura darbs uzrakstīts latviešu valodā uz 36 lapām, satur 15 attēlus, 2 tabulas, 4 pielikumus un 21 atsauci uz literatūras avotiem.Darba mērķis: Noteikt atšķirības starp krāsainu paraugu nomērītajiem un uz LED monitora iegūtajiem parametriem dažāda apgaismojuma apstākļos.Dalībnieki: Eksperimentā piedalījās sešas studentes vecumā no 21- 22 gadiem.Metode: Izmantojot LED monitoru, tika veikta krāsu pieskaņošana keramikas paraugiem F, D65, CWF un TL84 apgaismojumu apstākļos.Rezultāti: F apgaismojumā uz monitora piemeklētas krāsas ir zilākas nekā ar spektrometru nomērītās, citos apgaismojumos izmaiņas netiek novērotas. Krāsu parametru vērtības ir statistiski nozīmīgi atšķirīgas starp F un TL84 apgaismojumiem.Atslēgas vārdi: krāsu saskaņošana, apgaismojums, redzes sistēmas adaptācija.",0
783,Kooperatīvās spēles ar nestriktām koalīcijām un to analīze,"Maģistra darbs ir veltīts kooperatīvajām spēlēm ar nestriktām koalīcijām. Darbā ir aprakstīti vinnesta sadales principi nestriktu koalīciju gadījumā, kā arī ir analizēts spēlētāju ieguldījums koalīcijā un spēlētāju savstarpējā mijiedarbība. Īpaša uzmanība ir pievērsta sadales vektoram, spēles kodolam, Šeplī vektoram un spēlētāju savstarpējās mijiedarbības indeksiem spēlēm ar nestriktām koalīcijām. Visi jēdzieni ir ilustrēti ar piemēriem.",0
784,"Tērauda šķiedru izraušana no trauslas matricas, to īpašību noteikšana","Šķiedru betons pēdējo gadu desmitu laikā tiek plaši pielietots un pētīts visā pasaulē. Betona trauslās matricas armēšana ar tērauda šķiedrām ievērojami uzlabo tā mehāniskās īpašības gan spiedē, gan liecē un stiepē.    Darbā tiek noteiktas betona armēšanai sākontēji deformēto šķiedru vienvirziena izraušanas īpašības, eksperimentos izraujot šķiedras no trauslas matricas,  šie rezultāti tiek salīdzināti ar nedeformētām šķiedrām. Izpētīts, kā šķiedru forma un virsmas faktūra, kā arī novietojums pret izraušanas virzienu ietekmē šķiedru izraušanas pretestību un maksimālo bīdes spriegumu. Pārbaudīts analītiskais modelis šķiedru izraušanas eksperimentu aprakstam.",0
785,Paaugstinātas grūtības pakāpes uzdevumu krājums vidējo klašu skolēniem,"Darbs „Paaugstinātas grūtību pakāpes uzdevumu krājums vidējo klašu skolēniem” domāts 5. – 8. klašu skolēniem, kas vēlas sagatavoties matemātikas olimpiādēm vai vēlas apgūt jaunas uzdevumu risināšanas metodes.Darbā ir ietverti 2005./ 2006. mācību gada „Profesora Cipariņa kluba” uzdevumi un atrisinājumi.Darbs sastāv no ievada, teorētiskās daļas un praktiskās daļas, kurā sniegti 72 dažādi uzdevumi ar to atrisinājumiem. Uzdevumiem un to atrisinājumiem ir vienota numerācija.Darbā iekļautos „Profesora Cipariņa kluba” uzdevumus var izmantot arī skolotāji un pulciņu vadītāji, gatavojot skolēnus olimpiādēm.",0
786,Acu kustības ātrlasītajiem,"Maģistra darba mērķis ir izpētīt acu kustības ātrlasītājiem un noskaidrot kā sintaktiska neskaidrība ietekmē fiksācijas. Eksperimentā Nr.1 piedalījās 9 brīvprātīgi dalībnieki ar atšķirīgu lasīšanas ātrumu. Visu dalībnieku vidējais lasīšanas ātrums bija 4340 ± 1000 zīmes minūtē. No vispārējās grupas tika izdalīti 4 ātrlasītaji ar vidējo lasīšanas ātrumu 5620 ± 1000 zīmes minūtē. Eksperimentā Nr. 2 veicām acu kustību videopierakstu, lietojot datorprogrammu, ar kuras palīdzību ir iespējams izmainīt simulāciju (simbolu maiņa vārdos – kā kļūdas ieviešana tājos), radot sintaktiskas neskaidrības.Veicot iegūto datu salīdzinājumu starp lasītājiem un ātrlasītājiem, noskaidrots, kā negaidīta burtu nomaiņa tekstā nemaina ātrlasītāju fiksācijas ilgumu, rezultāti statiski nav nozīmīgi atšķirīgi (p=0,49>0,05). Pārējiem lasītājiem fiksāciju ilgumi pirms un pēc burtu nomaiņas ir tuvu statistiski nozīmīgai atšķirībai (p=0,09>0,05).",0
787,Metodiska izstrādne matemātikas izpratības uzlabošanai,"Maģistra darba nosaukums ir „Metodiska izstrādne matemātikas izpratības uzlabošanai”. Šis temats cieši saistās ar Latvijas Universitātes Pedagoģijas, psiholoģijas un mākslas fakultātes Izglītības pētniecības institūta pētījumu “Ko skolēni zina un prot – kompetence lasīšanā, matemātikā un dabaszinātnēs”. Darbu veido četras nodaļas, kur pirmā nodaļa veltīta dalāmībai, otrā nodaļa teksta uzdevumiem, trešā reizināšana, bet ceturtā sastāv no dažādiem uzdevumu veidiem. Kopā tika izveidoti 49 piemēri un 43 uzdevumi ar atrisinājumiem.Metodiskā izstrādne tika aprobēta Latvijas Universitātē pie topošajiem matemātikas skolotājiem.",0
788,Nelineāri optiski aktīvu mazmolekulāru organisko stiklu īpašību pētījumi,"Darbā apskatīti jauni nelineāri optiski (NLO) aktīvi mazmolekulārie amorfu fāzi veidojošie organiskie savienojumi, kas ir optiski dzidri un no kuriem iespējams veidot plānas kārtiņas ar liešanas metodēm. Šāda NLO materiālu uzklāšana vienkāršo arvien plašāk mikroelektronikā izmantoto NLO ierīču izgatavošanas tehnoloģiju un var samazināt to ražošanas izmaksas, turklāt ar organiskajiem NLO aktīviem materiāliem būtu iespējams palielināt ierīču efektivitāti. Pētījuma mērķis ir izpētīt oriģinālu Latvijā dizainētu un sintezētu mazmolekulāro stiklaveida organisko savienojumu NLO efektivitāti, termostabilitāti un izvērtēt to atbilstību tālākiem pielietojumiem. Mērķa sasniegšanai izmantotas metodes, kas ietvertas kopējā materiāla novērtēšanas un raksturošanas ciklā: paraugu pagatavošana, organisko NLO hromoforu orientēšana, optiskie mērījumi un materiālu polarizēšanas termostabilitātes mērījumi. Darbā aprakstītas izmantotās metodes un iegūtie rezultāti, kā arī skaidrotas veidoto NLO materiālu",0
789,Funkciju pētīšana ar datora palīdzību skolas kursā,"Darba mērķis – modernu tehnoloģiju ieviešana skolas mācīšanas procesā matemātikas stundās. Dotā darbā ir uztaisīts metodiskais uzdevumu komplekts „Funkcijas, tās īpašības. Grafiki.” tēmā,  kur dators tika izmantots tehniskā palīglīdzekļa lomā atbilstošu uzdevumu risināšanā, kas dod uzskatāmību un dinamiskumu, un rezultātā stimulē neformālu materiāla apgūšanu. Uzdevumu komplekss atbilst vidusskolas programmai (uzdevumi, kas ir saistīti ar saliktām funkcijām, ir domāti Fizikas un matemātikas fakultātes 1.kursa studentiem).",0
790,Vispārinātā nelineārā Šrēdingera vienādojuma divsolitonu atrisinājums,"Pašreizējās zināšanas par fotonu dabu ir nepilnīgas, tādēļ, izmantojot Hirotas metodi, tiks atrasts vispārinātā nelineārā Šrēdingera vienādojuma, kurš aprakstīs fotona elektriskā lauka vektora potenciālu, viena un divu solitonu atrisinājumi. Darba uzdevumi ir apgūt Hirotas metodi nelineāro vienādojumu solitonu tipa atrisinājumu meklēšanai un iegūt viena un divu solitonu atrisinājumus fotonu aprakstam. Iegūtie solitoni, kuri tiek identificēti kā fotoni, attēloti grafiski un konstatēts, ka samazinot vienādojumā ietilpstošā bezdimensionālā parametra vērtību, pieaug solitona garums un strauji samazinās tā rādiuss. Divu solitonu gadījumā novērojams interesants efekts: samazinot fotonu frekvenču starpību, tie sāk savstarpēji atgrūsties uz (z-ct) ass; t.i. tie nevar vienlaicīgi rasties vienā un tajā pašā vietā.",0
791,Ārēja magnētiskā lauka izraisītu Rb D2 līnijas līmeņu krustošanās rezonanšu signālu izpēte,"Maģistra darbā tiek modelēti rubīdija atoma izotopu 85 Rb un 87 Rb līmeņu krustošanāssignāli D2 līnijas spektrālajā ierosmē vidēji spēcīga magnētiskā lauka klātbūtnē, izmantojot optiskos Bloha vienādojumus. Tiek aplūkota lāzera izskaņošanas attiecībā pret D2 spektrālās līnijas centrālo frekvenci ietekme uz fluorescences signālu, tādējādi meklējot iespēju uzlabot nenulles magnētiskā lauka krustošanās signālu kontrastu. Dati tiek salīdzināti ar eksperimentāliem rezultātiem.",0
792,Impulsīvo diferenciālvienādojumu asimptotiskā ekvivalence,"Darbā aplūkota impulsīvo diferenciālvienādojumu asimptotiskā ekvivalence. Tika pētīta asimptotiskā ekvivalence starp nelineāru impulsīvo diferenciālvienādojumu sistēmu un nelineāru parasto diferenciālvienādojumu sistēmu, starp vāji nelineāru impulsīvo diferenciālvienādojumu sistēmu un lineāru impulsīvo diferenciālvienādojumu sistēmu, kā arī starp kvazilineāru impulsīvo diferenciālvienādojumu sistēmu un lineāru parasto diferenciālvienādojumu sistēmu. Darbā aprakstīti nepieciešamie nosacījumi asimptotiskai ekvivalencei un to pierādījumi.",0
793,Prognozēšana ar klāsterizācijas metodi,"Laikrindu nākotnes vērtību prognozēšana ir viena no nozīmīgākajām problēmām, ar kuru saskaras datu analītiķi daudzās nozarēs. Darbā tiek analizēta nesen ieviestā klāsterizācijas metode datu nākotnes vērtību prognozēšanai. Mērķis ir parādīt, ka šī metode sniedz labus rezultātus, salīdzināt to ar populāro ARIMA modeli. Darbā aplūkotā metode spēj prognozēt arī datu izlecējus, kas ir svarīgi praktiskās datu problēmās.",0
794,Algoritmi un heiristikas spēlei Rendzju,"Šī darba mērķis ir Mākslīga Intelekta nodaļas divu spēlētāju spēles pētīšana Rendzju piemērā. Darbā ir aprakstīti alfa-beta un uzvārējošas bīstamības secības meklēšanas algoritms un dažādas heiristikas , lai paātrināt algoritmu darbību un novērtēt pozīciju. Šie algoritmi ir realizēti manā programmā.",0
795,Miopijas aprūpe ar oftalmiskajām lēcām,"Bakalaura darbs ir uzrakstīts angļu valodā uz 54 drukātām lapām, tas satur 9 tabulas, 4 zīmējumus un 9 grafikus. Galvenais darba mērķis ir parādīt, ka progresīvās lēcas palīdz labāk kontrolēt miopijas progresēšanu salīdzinot ar monofokālajām lēcām.  Pētījums ir veikts Itālijā divām grupām pacientu vecumā no 7 līdz 10 gadiem (30 cilvēku katrā , sievietes un vīrieši). Pacientu redze  tika mērīta 10 gadu garumā. Pētījums parādīja, ka vidējās refrakcijas izmaiņas pa gadiem progresīvo lēcu nēsātājiem bija ievērojami mazākas kā monofokālo briļļu nēsātājiem.  Progresīvo briļļu nēsātājiem brilles bija jāmaina retāk.  Itāļu pētnieku grupa, pie kuras piederu arī es, ir izveidojusi redzes novērtēšanas un kontroles sistēmu, kas palīdz palēnināt un dažos gadījumos apturēt miopijas attīstību bērniem un pusaudžiem.Atslēgas vārdi: miopija,  redzes funkciju analīze,  progresīvās lēcas,  monofokālās lēcas",0
796,Lasāmības formulas izveidošana latviešu valodas tekstiem,"Latviešu valodas tekstiem nav lasāmības formulu. Mēs, izmantojot subjektīvu tekstu sarežģītības ranžējumu, skata pārneses parametrus un valodas sintaksi, izveidojām divas lasāmības formulas, veicām to pārbaudi un precizēšanu. Mēs uzskatām, ka tekstus latviešu valodā var grupēt pēc to sarežģītības divos veidos:teksta sarežģītības pakāpe = 120,5-0,5(vid. burtu sk. vārdā  vid. vārdu skaits teikumā);teksta sarežģītības pakāpe = 104 – daudzzilbju vārdu skaits 6 teikumos.                          Darbā pierādīts, ka subjektīvā tekstu grupēšana, izmantojot mācīšanās rezultātus un atmiņu labi korelē ar grupēšanu, kuras pamatā ir skata pārneses objektīvās atradnes: sakāžu amplitūdas, fiksāciju ilgumi, regresiju skaits un lasīšanas ātrums. Atslēgas vārdi: lasāmība, lasāmības formula, teksta sarežģītība, acu kustības, lasīšanas ātrums.",0
797,Diferenciālģeometrijas elementi,"Hakeļs E. „Diferenciālģeometrijas elementi”: diplomdarbs – Rīga – 68 lpp., 18 att.Diplomdarbs ir izveidots kā metodisks palīglīdzeklis 1.un 2. kursa fizikas bakalaura studiju programmas studentiem par tēmu „Diferenciālģeometrijas elementi”. Diplomdarba mērķis ir, pamatojoties uz diferenciālģeometrijas elementu teorētiskās bāzes pētīšanu, parādīt diferenciālģeometrijas elementu praktisko pielietojumu, kā arī izstrādāt priekšlikumus diferenciālģeometrijas uzdevumu sastādīšanas metodikas pilnveidošanai. Diplomdarbā ir apkopoti dažādi diferenciālģeometriju elementu teorētiski aspekti no dažādiem literatūras avotiem. Praktiskā ziņā diplomdarbs varētu būt noderīgs studējošiem, pirmām kārtām, fizikas bakalaura programmā, ka arī mācībspēkiem, lai nodrošinātu studiju procesu un studentu zināšanu, prasmju un iemaņu pārbaudi.Diplomdarba rakstīšanas rezultātā ir izstrādāti pārbaudes mājas darbi par diferenciālģeometrijas elementiem 10 variantos, kurus var pielietot studiju procesā, sagatavojot fizikas bakalaurus, kā arī citās studiju programmās, kurās ir iekļauts kurss “Augstākā matemātika”.",0
798,Diferenciālvienādojumu asimptotiskā ekvivalence,"Bakalaura darbā atrasti nepieciešamie nosacījumi divu parasto diferenciālvienādojumu asimptotiskai ekvivalencei. Apskatīti gadījumi, kad diferenciālvienādojumu lineārā daļa ir ar konstantiem koeficientiem (Levinsona teorēma), kā arī vispārinājums diferenciālvienādojumam, kur lineārā daļa ir ar mainīgiem koeficientiem, izmantojot atšķirīgu pierādījumu metodi.Atslēgas vārdi: asimptotiskā ekvivalence, homeomorfisms, Košī matrica.",0
799,Skolēnu zinātniski pētniecisko darbu matemātikā izstrādāšanas problēmas,"Maģistra darbā aplūkoti jautājumi, kas saistīti ar skolēnu zinātniski pētnieciskajiem darbiem matemātikā un to izstrādāšanas un vērtēšanas problēmām.Veikta analīze par pierādījuma jēdzienu vidusskolas matemātikas kursā, centralizētajos matemātikas eksāmenos un jaunākajās mācību grāmatās.Izvērtējot skolēnu zinātniski pētniecisko darbu izstrādāšanā un vērtēšanā pastāvošo kārtību, tiek doti priekšlikumi un ieteiktas dažas tēmas darbu izstrādāšanai.Atslēgas vārdi:Skolēnu zinātniski pētnieciskais darbs; Pierādījums; Polimino; Matemātikas standarts.",0
800,Atbalsta materiāls vidēja līmeņa profesionālo mācību iestāžu matemātikas skolotājiem,"Darbā ir pamatota profesionālas izziņas intereses izveidošanas nepieciešamība matemātikas apmācībā. Diplomdarbā izstrādāts atbalsta materiāls vidēja līmeņa profesionālo mācību iestāžu matemātikas skolotājiem, kurš sastāv no praktiska rakstura uzdevumiem.Diplomdarbs strukturāli veidots trijās nodaļās.Pirmā nodaļa sevī ietver zinātniskās literatūras bāzi un aktualitātes pamatojumu.Otra darba nodaļa ietver autores izstrādātos praktiskus uzdevumus ar risinājumiem.Trešā darba nodaļā ir izstrādāti patstāvīgie darbi, kuri sastāv no praktiska rakstura uzdevumiem.",0
801,Acu zīlītes diametra izmaiņas atkarībā no cilvēka emocijām,"Hipotēzes: Pozitīvie un negatīvie vizuālie stimuli ietekmē uz zīlītes diametra izmaiņām. Zīlītes izmērs pozitīvi vai negatīvi ietekmē uz cilvēka pievilcības līmeni.Mērķi: Noskaidrot, kā mainās zīlītes diametrs atkarībā no emocijām un novērtēt zīlītes izmēra ietekmi uz cilvēka ārējo izskatu. Metodes: Veikt testu uz emocionālajām reakcijām no vizuāla stimula. Izmērīt zīlītes diametra izmaiņas atkarībā no stimula (pozitīva/negatīva). Veikt aptauju par cilvēka pozitīvu vai negatīvu uztvēri atkarība no zīlītes izmēra. Rezultāti: Zīlītes diametrs būtiski mainījās (p",0
802,Pārbaudes darbi matemātikā 7.klasei,"Diplomdarbā „Pārbaudes darbi matemātikā 7.klasei” ir aplūkoti didaktikas jautājumi.Pirmkārt, izstrādāti 18 pārbaudes darbu komplekti vienā vai divos variantos katrai tēmai pēc mācību standarta. Otrkārt, katram pārbaudes darbam ir piedāvāti vērtēšanas kritēriji. Darbā var iepazīties arī ar matemātika mācību programmu 7.klasei. Diplomdarba apjoms ir 107 lapaspuses ieskaitot pielikumu. Tas sastāv no 3 nodaļām, un tam ir divi pielikumi.",0
803,Nenovērojamo komponenšu metodes pielietošana dažu Latvijas ekonomisko laikrindu prognozēšanā,"Darbā tiek apskatīti laikrindu modeļi, kuri tiek uzdoti stāvokļa telpas formā. Tiek aplūkota šo modeļu specifikācija un iespēja izdalīt atsevišķas laikrindu komponentes izmantojot Kalmana filtru.  Darba praktiskajā daļa izmantojot stāvokļa telpas modeļus tiek aprēķinātas prognozēs NĪ cenu un Latvijas importa laikrindām. Darba praktiskais uzdevums ir veikts izmantojot statistiskās datorpaketes Eviews un SPPSAtslēgas vārdi: Stāvokļa telpa modeļi, Kalmana filtrs, nenovērojamo komponenšu metode",0
804,Mainīgo maiņas formulas integrāļos un to lietojumi,"šajā darbā mēs izvedīsim mainīgo maiņas formulas otrī veida līnijintegrāïiem unvirsmas integrāļiem. Mēs ilustrēsim šo formulu lietojumus ar to, ka vienkāršosimPuankarē un Kronekera integrāļus, pierādīsim netriviālu identitāti, saistītu ar diveģencestransformāciju un iegūsim transformāciju, kura saglabā lauka solenoidalitāti.",0
805,Īpašvērtību un īpašvektoru problēma,"Kā diplomdarba mērķis tika izvirzīts apkopot un strukturizēt informāciju par matricu īpašvērtību un īpašvektoru atrašanas un aprēķināšanas metodēm.Darba sākuma daļā īpaša uzmanība tika pievērsta:matricām un to veidiemmatricu diagonalizācijaimatricu īpašvērtību un īpašvektoru īpašībāmTālākais darba saturs ir saistīts ar matricu īpašvērtību un īpašvektoru skaitliskajām aprēķināšanas metodēm. Tiek aprakstītas trīs metodes: Krilova metode, Leverjē metode un Matricas maksimālas īpašvērtības atrašana ar iterāciju palīdzību.Darba pēdējā daļā es pielietoju aprakstītās metodes, aprēķinot dažu matricu īpašvērtības un īpašvektorus.",0
806,Metodisks materiāls izvēlētu nodaļu apguvei vidusskolas matemātikas kursā,"Diplomdarbā „Metodisks materiāls izvēlētu nodaļu apguvei matemātikas kursā” tiek skartas izvēlētas nodaļas (virknes, eksponentfunkcija, statistikas elementi, kombinatorikas elementi un varbūtību teorijas elementi) vidusskolas matemātikā. Izstrādātais metodiskais materiāls palīdz skolēnam dziļāk izprast tematu pamatjautājumus.Diplomdarbā, kura apjoms ir 82 lappuses, ir 5 nodaļas.",0
807,Astigmatisma ietekme uz monokulāro diplopiju,"Bakalaura darbs ir uzrakstīts latviešu valodā uz 42 lapām, satur 20 attēlus, 1 tabulu un 17 atsauces uz literatūras avotiem.Darba mērķis. Izpētīt astigmatisma lieluma, ass virziena un fona maiņas ietekmi uz monokulāro diplopiju.Subjekti. Eksperimentā piedalījās 7 cilvēki. 4 no viņiem bija emetropi, viens miops, un diviem subjektiem bija astigmatisms.Metode. Mērījumu veikšanai tika izmantota datora programma, ar kuru, pārvietojot ekrānā redzamās līnijas, tika noteiks cilindrisku lēcu izraisītas monokulārās diplopijas lielums.Rezultāti. Statistiskā analīze apstiprina, ka monokulārās diplopijas mērījumi uz melna un balta fona ir atšķirīgi. Horizontālas un vertikālas diplopijas mērījumu vērtības, izmantojot pozitīvus cilindrus, ir atšķirīgas. Analīzē netiek uzrādīts, ka īstā un inducētā astigmatisma rezultāti būtiski atšķirtos. Secinājumi. Tika iegūta cieša korelācija starp monokulārās diplopijas un astigmatisma lielumiem. Pozitīvu cilindru izraisītu monokulāru diplopiju visi subjekti pamanīja, sākot no 0,5D uz melna fona un sākot no 1,0D uz balta fona. Monokulārā diplopija uz melna fona ir lielāka nekā uz balta. Horizontāla monokulāra diplopija ir lielāka par vertikālu. Cilindrisku lēcu un īsta astigmatisma izraisītās monokulārās diplopijas efekti neatšķiras.Atslēgas vārdi. Monokulārā diplopija, astigmatisms, tīklenes attēls.",0
808,Bezkontakta fotopletizmografijas iekārtas izstrāde un tās izmantošana asinsvadu oklūzijas izpētē,"Kardiovaskulārās sistēmas saslimšanas, ieskaitot asinsvadu oklūziju, ir ļoti izplatītas visā pasaulē, sastādot vairāk nekā ceturtdaļu no visiem nāves cēloņiem. Lai novērstu šādas sekas, nepieciešama savlaicīga diagnostika.Darba mērķis bija izstrādāt jaunu un inovatīvu metodi asinsvadu oklūzijas izpētei, un radīt kompaktu, ērti lietojamu bezkontakta fotopletizmogrāfijas iekārtu, kas nodrošinātu visu nepieciešamo funkcionalitāti minēto slimību izpētei no attāluma.Rezultātā tika uzsākta dator-neatkarīgas iekārtas izstrāde, kas spētu reālajā laikā analizēt datus par asins pulsācijām plašā novērojamās ķermeņa daļas apgabalā. Kā arī tika veikti eksperimentāli mērījumi un secināts, ka ar bezkontakta fotopletizmogrāfijas metodi ir iespējams pētīt asinsvadu oklūziju un nākotnē ar to varētu arī diagnosticēt šāda veida slimības.",0
809,Empīriskās ticamības funkcija ar novērtētiem parametriem,"Darbs veltīts empīriskās ticamības funkcijas metodei, kas ir viena no populārākajām neparametriskās statistikas metodēm. Galvenais uzsvars likts uz empīriskās ticamības funkcijas metodes vispārinājumu, kas iegūts 2009.gadā, lai atļautu traucējošo parametru klātbūtni novērtējošajās funkcijās un noskaidrotu šīs metodes robežsadalījumu, kad parametri tiek novērtēti. Darbā apskatīta metode gan vienas izlases, gan divu izlašu gadījumā, ko definējis J.Valeinis savā doktora disertācijā, kā arī tiek piedāvāti dažādi metodes pielietojumi. Empīriskās ticamības funkcijas metode ar novērtētiem parametriem vienas izlases gadījumā implementēta datorprogrammā R un teorētiskie rezultāti pielietoti reālu datu piemēriem. Apskatīti arī piemēri divu izlašu gadījumā, izmantojot J.Valeiņa un E.Cera izstrādāto programmas R kodu.",0
810,Mācību līdzekļu izstrāde matemātikas padziļinātas mācīšanas vajadzībām,"Autore sava maģistra darba ietvaros sadarbībā ar profesoru A. Andžānu izstrādājusi grāmatu, kas apkopo 41. – 46. Latvijas rajonu matemātikas olimpiādēs 5. – 9. klasei piedāvātos uzdevumus un dod to skaidrus risinājumus. Kā darba mērķis, kurš arī īstenots, tika izvirzīta grāmatas izstrādāšana un trīs matemātikas ārpusstundu nodarbību mācību materiālu izstrāde. Papildus izvirzīti un īstenoti šādi uzdevumi:1. Iepazīties un aprakstīt Matemātikas Olimpiāžu lomu mūsdienu matemātiskajā izglītībā.2. Pētīt un aprakstīt apdāvināto skolēnu atšķirības no skolēniem ar vidēju sasnieguma līmeni.3. Apskatīt matemātikas izraisītās trauksmes jēdzienu un tā saistību ar matemātiski apdāvinātu skolēnu sasniegumiem.",0
811,Dzelteni tonētu lēcu ietekme uz redzes uztveri,"Maģistra darbs ir uzrakstīts latviešu valodā, datorsalikumā uz 56 lapām, satur 35 attēlus, 1 tabulu, 2 pielikumus un 70 atsauces uz literatūras avotiem.Darba mērķis: Noskaidrot, vai izmainītos apkārtējās vides apgaismojuma apstākļos (krēslā) dzelteni tonēta lēca uzlabo redzes kvalitāti. Ja uzlabo, tad kādu faktoru dēļ – neirālu vai optisku?Subjekti: Eksperimentā piedalījās subjekti vecumā no 20 līdz 25 gadiem, bez nopietnām redzes saslimšanām, emetropi vai emetropizēti ar optiskās korekcijas palīdzību.Metode: Darba mērķa īstenošanai tika izmantota FrACT datorprogramma, kuras pamatā ir psihofizikāla piespiedu izvēles stimula metode, redzes izsaukto potenciālu metode (VEP), datorprogramma reakcijas laika noteikšanai, kuras pamatā ir psihofizikāla metode un speciāli izstrādāta aptaujas anketa par subjektīvajām izjūtām, lietojot dzelteni tonētu lēcu. Rezultāti: Tonēta lēca pazemina zema kontrasta redzes asumu, salīdzinot ar redzes asumu, ko nodrošina netonēta lēca, un samazina reakcijas laiku mezopiskā apgaismojumā laboratorijas apstākļos. Tā neizmaina procesus galvas smadzeņu redzes garozā. Subjektīvi dzelteni tonēta lēca samazina apkārtējās vides apgaismojuma līmeni un izmaina krāsu uztveri dabiskā vidē gan fotopiskos, gan mezopiskos apkārtējās vides apgaismojuma apstākļos.Secinājumi: 1. Gan dzeltena (gaismas caurlaidība 67%), gan pelēka (73%) tonējuma lēca samazina zema kontrasta (10%) redzes asumu par 0.03 logMAR vienībām, salīdzinot ar netonētu lēcu. Rezultāti rāda, ka dzelteni tonētas lēcas neuzlabo acs optisko kvalitāti. 2. Arī objektīvie mērījumi ar redzes izsaukto potenciālu metodi (VEP) neuzrāda redzes uzlabojumu ar dzelteni tonētām lēcām, salīdzinot ar netonētām lēcām. 3. Dzelteni tonēta lēca samazina reakcijas laiku, salīdzinot ar netonētu un pelēki tonētu lēcu. Tas liecina par to, ka mezopiskos apstākļos atsevišķas redzes funkcijas ar dzelteni tonētu lēcu var uzlaboties. 4. Aptuveni trešā daļa pētījuma dalībnieku subjektīvi dzelteni tonētu lēcu atzīst par patīkamu. Vislielākās izmaiņas tā rada krāsu redzes uztverē. Šie rezultāti rāda, ka dzelteni tonētu lēcu efektivitāte ir atkarīga no individuāliem faktoriem, kas jāņem vērā, rekomendējot šādu lēcu lietošanu pacientiem. Atslēgas vārdi: dzelteni tonēta lēca, redzes asums, FrACT, redzes izsauktie potenciāli (VEP), vizuālās meklēšanas uzdevums, reakcijas laiks.",0
812,Neimaņa testi vienkāršām un saliktām hipotēzēm,"Maģistra darbs veltīts Neimaņa nogludināšanas testiem vienkāršām un saliktām hipotēzēm. Vienkāršas hipotēzes gadījumā testu izmanto vienmērīguma pārbaudei, bet saliktas hipotēzes gadījumā - ekponencialitātes un normalitātes pārbaudei. Darbā tiek apskatīta Neimaņu testu teorija apraksts, to asimptotiskā uzvedība pie nulles hipotēzes un alternatīvām. Veiktas Monte Karlo simulācijas, lai iegūtu kritiskās vērtības un jaudas pie plaša apjoma alternatīvām. Darbā empīriski salīdzināti Neimaņa testi ar matemātiskajā statistiskā plaši izmantoto Pīrsona Hī testu, Kolmogorova - Smirnova testu, Andersona - Darlinga un citiem testiem. Darbam pievienotas izveidotās programmas, lai iegūtu Neimaņa testa analīzei un pielietojumam nepieciešamos rezultātus.",0
813,Atstarotāja novietojuma ietekme uz gājēja pamanāmību sliktas redzamības apstākļos,"Maģistra darbs ir uzrakstīts latviešu valodā, datorsalikumā uz 56 lapām. Tas satur 36 attēlus, 3 tabulas, 1 pielikumu un 36 atsauces uz literatūras avotiem.Atslēgas vārdi: gājēju uztvere, gājēju atpazīšana, retroreflektīvas (RR) brīdinājuma zīmes, sniegs, slikta redzamība.Darba mērķis: Noskaidrot atstarojošo materiālu ietekmi uz gājēju atpazīšanu sliktas redzamības apstākļos.Dalībnieki: Eksperimentā piedalījās 17 dalībnieki. Metode: Tika izstrādāta datorprogramma darba mērķu īstenošanai.Rezultāti un secinājumi:Atstarojošā elementa pamanīšanas laiks (AEPL) un gājēja atpazīšanas laiks (GAL) ir atšķirīgs dažādu RR izvietojumu gadījumos;AEPL un GAL nav atšķirīgi dalībniekiem ar un bez autovadītāja apliecības;Mūsu eksperimenta apstākļos AEPL un GAL visticamāk ir savstarpēji nesaistīti procesi uztverē.Tika ierosināti rezultātu skaidrojumi.",0
814,Inflācijas un bezdarba matemātiskie modeļi diskrētā laikā,"Diplomdarbā aprakstīti Inflācijas un Bezdarba modeļi, kuri aprakstāmi ar otrās kārtas diferenču vienādojumiem. No Latvijas inflācijas un bezdarba datiem pa mēnešiem un gadiem, izmantojot mazāko kvadrātu metodi, iegūti modeļu diferenču vienādojumi, tie atrisināti un sniegta neliela analīze. Skaitliskie aprēķini veikti MS Excel.",0
815,Subjektīvā oponento krāsu noteikšana ar krāsu pēcefekta palīdzību,"Maģistra darbs ir uzrakstīts latviešu valodā uz 54 lapām. Tas satur 35 attēlus, 1 pielikumu. Maģistra darbā izmantoti 37 literatūras avoti.Darba mērķis: Noteikt oponentās krāsas dažādu krāsu stimuliem ar krāsu pēcefekta palīdzību.Eksperimenta dalībnieki Eksperimentā piedalījās 5 dalībnieki, 2 vīrieši un 3 sievietes. Dalībnieku vidējais vecums bija 24,2 ± 2,3 gadi. Metode: Tika izveidots stimuls subjektīvai oponento krāsu noteikšanai, izmantojot krāsu pēcefekta palīdzību, kas balstīts uz Chaser ilūzijas pamata, un noteiktas oponentās krāsas.Rezultāti un secinājumi: 1.) Izveidots, uz monitora demonstrējams, stimuls krāsu pēcefekta radīšanai un noteikšanai.2.) Raksturotas datora monitora krāsu attēlošanas īpašības un izveidots pārrēķins starp krāsu telpām, un rezultātā izveidota sistēma, kas ļauj no digitālajām vērtībām uzreiz pāriet uz CIE xy un L*a*b* krāsu telpām. Pieskaņotajai pēcefekta vērtībai starp dažādiem subjektiem pastāv spēcīga pozitīva korelācija (vidējais korelācijas koeficients starp dalībniekiem grupā k= 0,84± 0,03). Mērījumu atkārtojamība ir augsta, korelācijas koeficients starp dažādiem mērījumiem vienam eksperimenta dalībniekam ir k= 0,94 ± 0,03. Novērota oponentās krāsas noliece gan HSL, gan L*a*b* krāsu telpās.",0
816,Par kādu hidrodinamikā sastopamu automodeļu robežproblēmu,"Bakalaura darbā tiek aplūkota hidrodinamikas lietojumos sastopama automodeļu robežproblēma. Pamata parciālo diferenciālvienādojumu sistēma, kurai pievienoti plūsmasslīdes robežnosacījumi, tiek pārveidota par parasto robežproblēmu diferenciālvienādojumu sistēmu, izmantojot automodeļu mainīgos.Robežproblēmas skaitliskai risināšanai tiek piedāvāta metode, kas balstās uz diferencēšanu pēc robežproblēmā ietilpstošā parametra. Tiek lietota arī transformācijas metode uniegūto linearizēto un lineāro diferenciālvienādojumu robežproblēmu risinašana ar superpozīcijas metodi tiek reducēta uz Košī problēmas skaitlisku risināšanu ar 7.kārtas Runges-Kuttas metodi.Bibliogrāfija: 5 nosaukumiAtslēgas vârdi: automodeļu mainīgie, parasto diferenciālvienādojumu skatliskās risināšanas metodes",0
817,Ultraskaņas kavitācijas radīto burbuļu dinamikas matemātiskā modelēšana,"Kavitācija ir burbuļu veidošanās process šķidrumā spiediena pazemināšanās rezultātā, kas nozīmīgs silīcija plākšņu tīrīšanā. Šajā darbā matemātiski modelētas sfērisku kavitācijas burbuļu rādiusa izmaiņas harmoniski mainīga akustiskā lauka iespaidā, izmantojot Releja-Plesē un Kellera – Mikša  modeļus. Tiek pētītas arī burbuļu pārvietošanās stāvviļņu akustiskajā laukā pirmā Bjerknesa spēku ietekmē, kā arī citu burbuļu radītā otrā veida Bjerknesa spēku ietekmē.  Vienādojumu skaitliskai atrisināšanai izmantota Runges – Kutta  – Fēlberga metode, kā arī daļēji slēgtā Eilera metode.",0
818,Hammeršteina tipa integrālvienādojums ar pozitīvu kodolu,"Maģistra darbs veltīts nelineāram Hammeršteina tipa integrālvienādojumam, kas ir ļoti vienkāršots modelis siltuma pārnesei radiācijas ceļā. Integrāloperatora kodols ir nenegatīvs ar pieļaujamām vājām singularitātēm, bet nelinearitāte ir stingri monotona ar lineāru augšanas ātrumu bezgalībā.Darbā iegūti novērtējumi pakāpes rādītājiem tām Lebega telpām, kurās integrāloperators ir nepārtraukts, pilnīgi nepārtraukts, ka arī ir atvasināms pēc Gato vai Freše. Tāpat iegūti arī vienkāršoti novērtējumi linearizētā operatora spektrālajam rādiusam.Vienkārša modeļa situācijā parādīts, kā diskretizētajam vienādojumam var pielietot Ņūtona metodes analogu. Ar skaitliska eksperimenta palīdzību iegūtas dažas sakarības atrisinājuma precizitātes un algoritma iterāciju skaita atkarībai no iespējamās singularitātes pakāpes rādītāja.Atslēgvārdi: nelineārs integrālvienādojums, vāja singularitāte, diferencējamība, Ņūtona metode, skaitliskas simulācijas.",0
819,Medicīnas lāzeri un to izmantošana apmācībā,"Mūsdienās medicīnā arvien biežāk lāzeri tiek pielietoti diagnostikas un audu apstrādes veikšanai. Jauni lāzeru pielietojumi medicīnā balstās uz pētījumiem laboratorijās, kur tiek analizēta lāzeru starojuma un audu mijiedarbība un meklēti optimālākie un efektīvākie risinājumi. Šajā darbā sniegts īss pārskats par lāzeru pielietojumiem medicīnā, aprakstīti LU ASI uzstādītie medicīnas lāzeru modeļi un uz to bāzes izstrādāti laboratorijas darbi LU fizikas maģistrantiem kursa „Lāzeri fizikā un medicīnā” ietvaros.Aprakstīti četri laboratorijas darbi, kuros studējošie apgūs iemaņas lāzeru ablācijā, audu griešanā, audu sildīšanā un ādas fluorescences spektru mērīšanā. Pirmā darba uzdevums ir ablācijas ceļā noņemt krāsvielas no audu parauga virsmas, meklējot optimālākos lāzera starojuma apstrādes variantus. Otrajā darbā tiek apgūta prasme strādāt ar lāzerskalpeli, griežot ex-vivo ādas paraugus ar lielas jaudas lāzerstarojumu un pēc tam apstrādāto paraugu izpētot zem mikroskopa. Trešajā darbā ar infrasarkanā lāzera starojumu tiek sildīti audu maketi, nosakot temperatūras izmaiņu atkarību no sildīšanas laika un starojuma jaudas. Ceturtajā darbā sarkanā lāzera ierosmē tiek uzņemti in-vivo ādas fluorescences spektri un izpētīta fluorescences dzišanas kinētika apstarojuma laikā.",0
820,Tiešsaistes piezīmju blociņš,"“Tiešsaistes piezīmju blociņš” ir tīmekļa vietne, kas tās lietotājiem piedāvā saglabāt informāciju un vēlāk tai piekļūt no jebkuras vietas un jebkurā laikā. Saglabātā informācija tiek saukta par piezīmēm. Pievienotajām piezīmēm iespējams pievienot papildinājumus un komentārus, kā arī piezīmes var labot un dzēst. Tīmekļa vietne lietotājiem piedāvā arī dažādas papildiespējas: pievienot citus lietotājus savā kontaktu sarakstā, padarīt savu piezīmi pieejamu lietotājiem no kontaktu saraksta, nosūtīt ziņojumus citiem lietotājiem. “Tiešsaistes piezīmju blociņa” lietošana ir brīvi pieejama jebkuram Interneta lietotājam, kurš ir iepriekš piereģistrējies tīmekļa vietnē.",0
821,Evolucionāras optimizācijas metodes dinamiskās vidēs,"Patreiz evolucionāras optimizācijas algoritmitiek strauji attīstīti -- nepārtraukti parādās jaunaspublikācijas ar jauniem pētījumiem vai algoritmu modifikācijām. Dotais darbs cenšas izanalizēt dotās nozares tekošo stāvokli un izdarīt secinājumus par attīstības perspektīvām konkrētajā virzienā. Pētījumi tika veikti balstoties uz dažiem pazīstamiem algoritmiem un uz statistikas, iegūtas no zinātnisko darbu publiskajām datu bāzēm. Rezultātā tika noteikti daži virzieni, kuri prasa papildus uzmanību un pētījumu.",0
822,Apvienoto autonomu vietne,"Pašreizējā situācija Latvijas autonomu biznesā ir diezgan monopolistiska. Latvijas tirgū ir vairāki lieli autonomas un transporta pakalpojumu piedāvātāji, kas pārvalda tirgu un daudz mazas autonomas un transporta pakalpojumu piedāvātāji, kam ir sarežģīti atrast klientus, mazā budžeta un reklāmas trūkuma dēļ. Šajā situācijā lielie uzņēmumi diktē situāciju, nosakot augstas cenas un neļaujot mazajiem uzņēmumiem attīstīties. Lai risinātu šo problēmu tika uzsākts Apvienotās autonomu vietnes projekts. Šis projekts paredz apvienot sevī lielāko daļu mazo autonomu un transporta pakalpojumu piedāvātājus, ļaujot tiem pie vienlīdzīgiem noteikumiem reklamēties un attīstīties. Ņemot vērā e-komercijas vienu no pamatlikumiem, ka e-komercijai, atšķirībā no parastā komercijas veida, nepieciešams daudz mazāk cilvēkresursu un vietas, līdz ar to pāreja uzņēmumiem uz šādu darbības veidu var būt ļoti izdevīga, jo nebūs jāalgo vairs tik daudz ofisa darbinieku, kas varētu uzlabot uzņēmuma finansiālo stāvokli, īpaši svarīgi, tas ir ziemas sezonā – nomas apjoms krītas vairāk kā par 50% un uzņēmumi reizēm nonāk finansiālās grūtībās.Šī projekta ietvaros tika izveidota Apvienoto autonomu vietne, kura mērķauditorija ir tūristi un uzņēmumi, kuriem līdzekļu taupīšanas dēļ nepieciešami nomas pakalpojumi, kā arī juridiskas un fiziskas personas, kas nepieciešami kravu pārvadājumi, autovadītāja pakalpojumi, vai ekskursiju un biznesa izbraucienu transports.Ņemot vērā auto nomātāju rekomendācijas, tika izveidota apvienoto autonomu vietne, kas palīdzēs konkurēt mazajiem uzņēmumiem nomas tirgū ar lielajiem uzņēmumiem.",0
823,Automātiskā koda ģenerācija native-funkciju izsaukšanai no Java,"Šīs darbs ir pētījums par to, kā var izsaukt native (platformspecifisko) kodu no Java. Tiek aplūkoti eksistējošie līdzekļi native koda izsaukšanai (JNI, JNA, J/Invoke).Lai atvieglotu šo līdzekļu izmantošanu, var lietot koda ģeneratorus (piemēram, SWIG priekš JNI un JNAerator priekš JNA). Tiek piedāvāts autora risinājums priekš JNI un J/Invoke.",0
824,Interpretatoru būves automatizācija,"Liela daļa IT produktu satur specifiski tiem radītas programmēšanas valodas, kas kalpo konfigurācijai, automatizācijai un tamlīdzīgiem mērķiem. Lielisks piemērs ir datu bāzu vadības sistēmas un valoda SQL. Tas nozīmē, ka sistēmu izstrādes laikā tiek patērēti resursi, lai apgūtu interpretatoru/kompilatoru būves tehnoloģijas, kurus varētu ietaupīt automatizējot interpretatoru būvi un neliekot iedziļināties to uzbūvē.  Šajā darbā tiek pētīts un prototipēts risinājums, kas atvieglo interpretatora būves procesu, radot jaunu automatizācijas slāni uz esošiem interpretatoru/kompilatoru būves rīkus Flex un Bison. Darba mērķis ir radīt risinājumu, kas no lietotāja prasītu tikai spēju ar BNF pieraksta formu aprakstīt valodas sintaksi  un uzdot semantiskās darbības kā programmēšanas valodas C koda moduli.",0
825,Meklēšanas dziņu optimizācijas izpēte un pielietošana interneta vietnes apmeklētības uzlabošanai,"Mājas lapas tīmeklī parādās aizvien vairāk. Taču bieži tīmeklī ir sastopamas daudz mājas lapas ar nepopularitāti lietotāju vidū. Lietotāji tīmeklī, lai atrastu sev nepieciešamo informāciju bieži izmanto meklēšanas dziņus. Tāpēc ļoti liela nozīme ir tam, lai šīs mājas lapas spētu atrast lietotāji, izmantojot meklēšanas dziņus. Šajā darbā tika izpētīta meklēšanas dziņu optimizācija, kas plaši tiek pielietota daudzās mājas lapās, ar mērķi, paaugstināt mājas lapas apmeklētību. Darbā sīkāk ir parādīta meklēšanas dziņu optimizācijas pielietošana mājas lapai www.neslimo.lv, kā arī sīkāk attēloti šī procesa rezultāti.",0
826,Mobilo iekārtu programmatūras izstrādes iespēju salīdzināšana dažādās operētājsistēmās,"Mūsdienās mobilie telefoni vairs nav vienkārši telefoni. Tos pat jau ir grūti nosaukt vienkārši par telefonu, jo zvanīšanas funkcija ir tikai viena no daudzajām mobilo iekārtu funkcijām. Lai mobilā iekārta spētu paveikt visas šīs visdažādākās funkcijas, tai ir nepieciešama sarežģīta operētājsistēma un programmatūra. Bakalaura darbā tiek salīdzinātas programmatūras izstrādes iespējas populārākajām operētājsistēmām. Visu darbu var sadalīt četrās daļās. Pirmajās trīs daļās ir apskatītas tirgū populārākās mobilo iekārtu operētājsistēmas, izpētītas iespējas programmatūras izstrādāšanai šīm operētājsistēmām. Ceturtajā daļā tiek salīdzinātas programmatūras izstrādes iespējas apskatītajām operētājsistēmām.",0
827,Tīmekļa risinājumu vadības sistēmas,"Bakalaura darba sākumā tiek apskatīti interneta projekta izstrādes process un tīmekļa lapas realizācijas pamatelementi, kā arī tās iespējamās problēmas un nosacījumi. Īpaša uzmanība tika veltīta tīmekļa risinājumu vadības sistēmas izpētei.   Darba pamatmērķis bija praktiski realizēt satura vadības sistēmu, līdz ar to ievērojamu darba daļu aizņem Ridemo CMS5 iespējas, kuras izstrādē aktīvi piedalījās  darba autors.    Izmantojot jauno vadības sistēmu bija uzlabota portāla Liepaja.lv funkcionalitāte. Tādēļ pēdējā darba daļā tiek parādīts Liepaja.lv darbības galvenie principi un to realizēto versiju salīdzinājums.",0
828,Apkārtējās vides un tīkla stāvokļa pārraudzības sistēmas moduļa izstrāde,"Kvalifikācijas darba ietvaros izstrādāts modulis „Apkārtējās vides un tīkla stāvokļa pārraudzības sistēmai”. Modulis paredzēts, lai atvieglotu telekomunikāciju tīkla problēmu diagnosticēšanu un problēmas vietas lokalizāciju. Modulis ievāc un ataino informāciju, par to kāda telekomunikāciju tīkla aparatūra šobrīd ir pieejama tīklā un ataino šo informāciju tabulā un  uz dzīvojamā mikrorajona kartes. Programmatūras lietotāji – telekomunikāciju tīkla administratori, inženieri un klientu apkalpošanas daļas operatori.",0
829,Varbūtiski algoritmi identitāšu pārbaudei,"Bakalaura darbā tiek apskatīti dažādi varbūtiski un determinēti algoritmi, lai pārbaudītu identitāti.  Algoritmi ir aprakstīti, izanalizēti un noprogrammeti Delphi 7 vidē. Determinētu un varbūtisku algoritmu ātrumi ir salīdzināti. Ir doti testu datu rezultāti un ir izdarīti secinājumi. Darbs ir interesants ar to, ka tika veiktā analīze svarīgiem, no praktiskā viedokļa, algoritmiem.",0
830,MOF QVT grafiskas formas realizācija,Maģistra darbā tiek realizēts MOF QVT Relational valodas grafiskais redaktors. Darbā galvenā uzmanība tiek pievērsta QVT Relational valodas redaktora būvei izmantojot transformācijas vadīto arhitektūru. Izveidoto redaktoru turpmāk varēs izmantot MOF QVT valodas izplatīšanai.,0
831,Liposomas saturošais aerosols pacientiem ar sausās acs sindromu,"Darbs uzrakstīts angļu valodā datorsalikumā uz 54 lapaspusēm. Tas satur 13 attēlus, 10tabulas, atsauksmes uz 72 literatūras avotiem.Mērķis: novērtēt kā pacientiem ar sausās acs sindromu iedarbojas aerosols, kas saturliposomas ar augstu fosfātdilkolīna koncentrāciju, kas ir arī galvenā asaru fosfolipīdusastāvdaļa.Pacienti un metodes: 15 pacientu grupa, kuriem ir sausās acs sindroms (grupa A) lietojamākslīgās asaras vismaz 4 reizes dienā un papildus tam divas reizes dienā 8 no rīta un 11vakarā arī aerosolu ar acu šķīdumu, kas satur liposomas. Otra 15 pacientu grupa ar sausās acssindromu (grupa B) lietoja parastās mākslīgās asaras 4 reizes dienā un papildus tam divasreizes dienā 8 no rīta un 11 vakarā arī aerosolu ar acu fizioloģisko šķīdumu. Pētījumakopējais ilgums bija 60 dienas. Pacientiem veica ik nedēļu radzenes un konjunktīvas kontroliizmantojot spraugas lampu, BUT testu un Širmera testu bez anestēzijas pēc 1 stundas.Rezultāti: Širmera I tests: 15 grupas A pacientiem, kuri lietoja mākslīgās asaras un liposomasparādīja sekojošu pamata asaru producēšanas izmaiņu 4,56+/-0,18(DS) mm pēc 1 nedēļas,7,52 +/- 1,15 (DS) mm pēc 30 dienām un 13,79 +/- 2,54 (DS) mm pēc 60 dienām.Otra 15 pacientu grupa (B), kas lietoja mākslīgās asaras un fizioloģisko šķidrumu, pēc 1nedēļas uzrādīja pamata asaru producēšanas parametru 3,62 +/- 0,24 mm (DS) , pēc 30dienām 5,68 mm+/-0,99 mm (DS) un 11,52 +/-1,36 (DS) pēc 60 dienām.BUT tests: 15 A grupas pacientiem, kas lietoja mākslīgās asaras un aerosolu ar liposomāmasaru plēvītes pārplīšanas BUT laiks pieauga no 7,56 +/-1,27 (DS) sek pēc nedēļas lietošanas,15,03 +/- 1,53sek (DS) pēc 30 dienām un 33,35 +?-3,46 sek (DS) pēc 60 dienām. B grupas 15pacientiem ar mākslīgajām asarām un fizioloģisko šķidrumu BUT laiks pieauga no 7,29 +/-1,16 sek (DS) pēc nedēļas, 14,97 +/-1,44 sek (DS) pēc 30 dienām un 26,52 +/-2,04 sek (DS)pēc 60 dienām.Secinājumi: Pacientiem ar sausās acs sindromu izsmidzinot uz plakstiņiem liposomassaturošu aerosolu, liposomas migrē asaru plēvītē un ieiet lipīdu slāņa sastāvā, veidojotizolējošu slāni. Liposomas notur ūdens kārtiņu samazinot tās iztvaikošanas ātrumu. Tas radapacientiem lielāku komfortu ar atsvaidzinošu un mīkstinošu efektu acīm. Mēs uzskatam , kair ļoti būtiski lietot lipīdus saturošu aerosolu jau no paša sākuma, it sevišķi pacientiem arlipīda slāņa zudumu.Atslēgas vārdi: sausās acs sindroms, lipīdus saturošs aerosols, Širmera tests, BUT tests",0
832,Distributīvās spēles,"Bakalaura darbs ir veltīts distributīvām spēlēm. Darba sākumā apskatīti spēļu teorijas pamati, tai skaitā koalīciju teorijas pamati   – personu spēlēm. Tālāk aplūkoti spēļu vispārinājumi, no kuriem uzmanība tiek pievērsta distributīvām spēlēm jeb spēlēm distributīvos režģos. Kā distributīvu spēļu gadījumi tiek apskatītas daudzizvēļu spēles, bikooperatīvas spēles un trīskārtējas balsošanas spēles. Darba pēdējā nodaļā dots arī neliels ieskats par spēlēm sakārtotās struktūrās.",0
833,Radzenes biezuma un acs priekšējās kameras parametru ietekme uz acs iekšējā spiediena mērījumu,"Bakalaura darbs ir uzrakstīts uz 59 lappusēm. Tas satur 46 attēlus, 16 tabulas, 2 pielikumus, 19 literatūras avotu atsauksmes.Darba mērķis: izpētīt, cik lielā mērā radzenes biezums un acs priekšējas kameras kakta parametri ietekme acs iekšējā spiediena mērījuma rezultātus. Subjekti: kopumā datu apstrādei tika ievākti 98 pacientu dati (kopā 196 acis). Pacienti bija izvēlēti nejauši, ar nosacījumu ne vecāks par 50 gadiem un anamnēzē nav glaukomas. Visi pacienti bija ar veselām acīm.Rezultātu:  apkopojot datus par radzenes biezuma un acs priekšējās kameras parametru ietekmi uz intraokulāro spiedienu varam secināt, ka saistība starp šiem parametriem ir ļoti slikta korelācija.Secinājumi: intraokulārā spiediena parametri katram indivīdam ir subjektīvs lielums, kuru īstais rezultāts ir atkarīgs no mērījuma metodes un radzenes biezuma.",0
834,Monokulārās un binokulārās lasīšanas parametru izmaiņas atkarībā no teksta rindas garuma,"Bakalaura darbs ir uzrakstīts latviešu valodā uz 48 lapaspusēm, satur 21 attēlu, 11 tabulas, 6 pielikumus un atsauces uz 39 literatūras avotiem.Atslēgas vārdi: monokulārā lasīšana, binokulārā lasīšana, fiksācijas, sakādes, lasīšanas ātrums.Darba mērķis: Salīdzināt lasīšanas parametrus, lasot tekstu ar dažādiem rindu garumiem binokulāros un monokulāros apstākļos – ar vadošo un nevadošo aci.Subjekti: Eksperimentā piedalījās 9 subjekti (5 sievietes un 4 vīrieši) vecumā no 20 līdz 40 gadiem (24± 6 gadi), ar refrakcijas kļūdu, kas nepārsniedz 2,0 Dsph, tuvumā redzes asums ir 1,0, bez organiskām un funkcionālām patoloģijām, bez astenopiskām sūdzībām, strādājot ar datoru, kuriem latviešu valoda ir dzimtā valoda, vai viņš no bērnības lieto divas valodas, viena no kurām ir latviešu.Metode: Ar SMI iView HiSpeed acu kustības pierakstīšanas aparāta palīdzību, tika reģistrētas acu kustības lasot 30, 60 un 90 simbolu garu rindu tekstus, lasot binokulāri un monokulāri – ar vadošo un nevadošo aci. Teksti ir rakstīti latviešu valodā un vidēji sastāv no 500±4 vārdiem.  Rezultāti: Subjektu lasīšanas ātrums atrodas diapazonā no 136,4±3,1 līdz 391,7±25,6 vārdiem/minūtē, fiksācijas ilgums – no 288,2±125,5 līdz 575,8±307,0 ms, sakāžu ilgumi - intervālā no 22,0±2,5 līdz 45,6±11,0 ms, bet sakāžu amplitūda mainās no 1,3±0,5 līdz 2,1±1,0 grādiem visu subjektu populācijāSecinājumi: 1. Katra subjekta lasīšanas ātrums mainās pie dažādiem teksta garumiem, bet šis izmaiņas ir individuālas. 2. Fiksāciju ilgums un fiksāciju skaits ir individuāls katram subjektam. Novēroja fiksāciju ilguma palielināšanas no īsāku rindu tekstiem uz garāku rindu tekstiem 6 subjektiem no 9 subjektu populācijas. 3. Sakāžu parametru (ilgums, skaits, amplitūda) izmaiņas ir individuālas katram subjektam, lasot tekstus ar dažāda garuma rindām. 4 subjektiem no 9 subjektu populācijas novēroja sakāžu skaita pieaugumu, palielinoties simbolu skaitam rindā. 4. Tiek konstatēta fiksācijas laiku samazināšanās un sakādes amplitūdu palielināšanās binokulāros lasīšanas apstākļos, salīdzinot ar monokulāru lasīšanu. 5. Ar dotajām apstrādes programmām iViewX un BeGaze nav iespējams korekti izvērtēt regresijas un sakādes uz nākamo rindu.",0
835,Mājas darbu kā mācību organizācijas formas modernizācijas didaktiskā analīze,"Maģistra darba mērķis ir izanalizēt matemātikas zināšanu līmeni, izprast problemātiskos posmus mācīšanas un mācīšanās jautājumā, kā arī izprast mācību formas modernizācijas nepieciešamību, izmantojot IT resursus. Darba gaitā apkopotie fakti par izglītības līmeni apliecina to, ka, lai uzlabotu zināšanu kvalitāti un attīstību, ir nepieciešams veikt daudzas pārmaiņas, viena, no kurām ir matemātikas mājas darbu izpilde un pārbaude ar specializētas datorprogrammas palīdzību.",0
836,Programmatūras lietojamība: eksperimenti un secinājumi,"Programmatūras laba lietojamība ir ļoti būtiska reklāma produkta veiksmīgai pārdošanai, un bieži tikai lietotāju sapnis, strādājot ar specifisku programmatūru darba vietās.Ar programmatūras lietojamību bieži  saprot pirmkārt tikai tīmekļa lapu lietojamību. Šajā darbā programmatūras lietojamība apskatīta ārpus tīmekļa lietojamības rāmja un veikti testi lietojamības vērtēšanai lietojumprogrammām, tīmekļa lapām un mobilajiem telefoniem.Darba teorētiskajā daļā meklētas atbildes uz jautājumiem par to, kas ir lietojamība, un kāpēc tā ir tik nozīmīga, izstrādājot programmatūru. Tāpat apskatītas vadlīnijas lietojamības testu izstrādāšanai, kas vēlāk ņemtas vērā darba praktiskās daļas tapšanā un no resursiem internetā iegūts lietojamību nosakošo elementu saraksts, uz kura pamata balstīti izdarītie secinājumi par veikto testu rezultātiem. Darbā gaitā meklētas lietojamības kopīgās un atšķirīgās iezīmes dažāda veida programmatūrai un aprakstīti izdarītie secinājumi, kā arī vērtēta lietotāju pieredzes nozīmība efektīvā darbā ar programmatūru.Atslēgvārdi: Programmatūras lietojamība; Tīmekļa lapu lietojamība; Lietojumprogrammu lietojamība; Mobilo ierīču lietojamība; Lietojamības testēšana; Lietojamība un lietotāju pieredze.",0
837,Datorspēle „Kvadrāti”,"„Kvadrāti” ir sporta simulācijas datorspēle ar iespēju spēlēt gan vienspēlētāja režīmā, gan daudzspēlētāju režīmā lokālajā tīklā vai internetā ar iespēju tērzēt. Lietotājam tiek dota iespēja vadīt savu spēlētāju un, ievērojot spēles noteikumus, spēlēt bumbu ar pārējiem, datora vai cilvēku vadītajiem, spēlētājiem. Spēlei ir telpiska un krāšņa vide ar pozicionālu skaņu un muzikālo pavadījumu, un dzīvei līdzīga pasaules fizika. Spēles lietotāja saskarne ir pieejama četrās valodās. Spēlei ir vairāku operētājsistēmu atbalsts, un tai ir instalācijas vednis.",0
838,Dažādu RIA tehnoloģiju salīdzināšana,"Bakalaura darbā apskatītas un salīdzinātas savā starpā dažas no bagātīgo interneta lietotņu (RIA) tehnoloģijām. RIA ir jaunas paaudzes tīmekļa lietotnes, kas būtiski palielina produktivitāti un uzlabo lietotāja pieredzi tīmeklī.Darbā apskatīta vispārīga RIA teorija – to īpašības, iespējas, kā arī labumi, ko lietotāji un izstrādātāji iegūst no to izmantošanas. Aprakstāmās tehnoloģijas tiek aplūkotas no vairākām pusēm īpaši uzsverot to priekšrocības un trūkumus. Tika veikta arī dažādu risinājumu savstarpēja salīdzināšana, ar mērķi noskaidrot, kurš no tiem ir vairāk piemērots noteikta uzdevuma veikšanai. Darba praktiskās daļas ietvaros tiek dots reāla risinājuma piemērs, kas ilustrē vairākas no spilgtākajām RIA iespējām.",0
839,Latviešu valodas vārdformu sintezators,"Darbā ir apskatītas latviešu valodas vārdformu sintēzes īpatnības un būtiskākās problēmas. Tāpat tiek aplūkoti jau izstrādāti risinājumi vārdformu darināšanai un vārdu analīzei. Darba rezultātā ir izveidots vārdformu sintēzes modulis, kas tiek balstīts uz iepriekš izstrādāta rīka vārdu morfoloģiskai analīzei un spēj locīt visu vārdšķiru vārdus.Papildus tam tika arī apskatīti latviešu valodas vārdu sintēzē eksistējoši izņēmumi. To apstrādei bija nepieciešami un arī tika izstrādāti gan datubāzes struktūra, gan efektīvs algoritms šādu vārdu locīšanai. Rezultātā paši lietotāji var papildināt izņēmumus, ja kāds vārds netiek locīts atbilstoši sagaidāmajam rezultātam.",0
840,Permutāciju grupas galīgiem automātiem,"Darbā tiek aplūkoti galīgi automāti, no kuriem īpaši tiek pievērsta uzmanība galīgiem kvantu automātiem un skaitļošanai ar tiem. Tiek aplūkota pieejamā informācija par permutācijām un to grupām, pētītas to īpašības un jēdziens par Heminga attālumiem starp permutācijām. Izpētītas līdzšinējās idejas par galīgu kvantu automātu ar jauktiem stāvokļiem konstruēšanu ar permutāciju grupu palīdzību kurām ir liels Heminga attālums, un iespējas tās izmantot galīga kvantu automāta pārākuma pār galīgu determinētu automātu parādīšanā. Visbeidzot tiek apskatīts veids varbūtisku reversējamu automātu eksponenciāla pārākuma pierādīšanai un, balstoties uz līdzīgām idejām, konstruēts galīgs kvantu automāts ar jauktiem stāvokļiem, kas supereksponenciāli pārāks pār galīgu determinētu automātu (pēc Kolmogorova).",0
841,Uz Oracle repozitorija modeļa balstītu lietojumprogrammu izstrāde,"Darbā aprakstīta izstrādes rīkā Oracle Designer iekļautā papildus funkcionalitāte –repozitorija modelis un repozitorija lietojumprogrammu saskarne. Šī funkcionalitāte sniedziespējas veidot savādākus skatījumus uz izstrādes procesu, kā arī ļauj veidot funkcionalitāti,kas atvieglo izstrādi. Tajā pašā laikā šīs iespējas nav plaši dokumentētas, kā arī reti kurš tāslieto.Darba mērķis ir apskatīt repozitorija modeļa un lietojumprogrammu saskarnespiedāvātās iespējas un sniegt lasītājam ieskatu metodoloģijā, ar kuras palīdzību iespējamsizstrādāt uz repozitorija modeļa balstītas lietojumprogrammas.",0
842,Dalītā virtuālā failu sistēma bezvadu sensoru tīkliem,"Sensoru tīkliem attīstoties, tie arvien vairāk tiek izmantoti dažādās saimniecības nozarēs. Līdz ar pieaugošo izmantojumu, palielinās arī sensoru tīklu izmēri, kas bieži vien satur simtus, tūkstošus un vairāk sensoru mezglus. Šādos tīklos aktuāla ir problēma, kā ērti administrēt un pārraudzīt sensoru mezglus, novērot indviduālu elementu darbību, kā arī veikt strādājošas sistēmas programmatūras atjaunināšanu un pārprogrammēšanu. Lai gan līdzīgas sistēmas, tādas kā XNP, Deluge un MOAP, kuras mēģina risināt šo problēmu, jau eksistē. Taču šīs sistēmas ir orientētas vienas konkrētas funkcijas izpildei, un bieži izmanto konkrētas platformas īpašības, šādi padarot aplikāciju nepārnesamu.Šinī darbā autors apraksta dalītu virtuālu failu sistēmu, kura spētu risināt šīs problēmas efektīvi, un būtu neatkarīga no izmantojamās platformas. Failu sistēma sastāv no trīs galvenajām komponentēm: (1) klienta daļas, kura izvietota uz lietotāja datora, bet nav ierobežota ar to; (2) servera daļas, kura sevī iekļauj failu sistēmu, kura ir izvietota sensora mezglā un cieši saistīta ar operētājsistēmu, kuru tas izmanto; (3) tīkla protokola, kurš ļaus sazināties iepriekšminētajām komponentēm (1) un (2). Failu sistēmas ideoloģija un pamatidejas tiek aizgūtas no UNIX failu sistēmas, LiteOS failu sistēmām un Sun Microsystems izveidotās NFS failu sistēmas.",0
843,Sakārtojuma nevienādības,"Darbā tiek apskatīta viena no nevienādību teorijas sastāvdaļām – sakārtojuma nevienādības, kā arī daži to lietojumi. Darbā ir aplūkoti arī vairāki uzdevumi no dažādu gadu matemātikas olimpiādēm.",0
844,Daudzdimensiju semantisko tīklu redaktors,"Bakalaura darbā tiek aprakstīta „Daudzdimensiju semantisko tīklu redaktora” struktūra un paņēmieni, kā semantiskos tīklus attēlot trīsdimensiju telpā. Darba mērķis ir izstrādāt reālus, funkcionējošus trīsdimensiju skatus ar Java3D bibliotēkas palīdzību, izpētīt veidus, kā semantisko tīklu attēlojumus trīsdimensiju telpā padarīt pēc iespējas vieglāk uztveramus, un integrēt izstrādātos skatus  „Daudzdimensiju semantisko tīklu redaktorā”.",0
845,Grīna funkciju metodes vispārinājums 2-D problēmai L-veida apgabalā,Darbā ir apskatīta problēma Laplasa vienādojumam L-veida  apgabalā ar jauktā tipa robežnosacījumiem uz dažādiem robežas nogriežņiem un saistības nosacījumiem uz abu taisnstūru saskares līnijas. Analizētas Grīna funkcijas iegūšanas īpatnības šādai problēmai.,0
846,Nobīdes telpas,"Diplomdarbā tiek apskatīti simboliskās dinamikas pamati – jēdzieni par pilnām nobīdēm, nobīdes telpām, valodu u.c. Darbs ilustrēts ar atbilstošiem piemēriem. Īpaša uzmanība pievērsta ireduciblai nobīdes telpai, ilustrācijai izstrādāti 8 piemēri.",0
847,Krāsu jutība tīklenes perifērijā,"Pētījuma mērķis bija novērtēt dažādu krāsu jutību tīklenes perifērijā. Jutība tika noteikta ar datorprogrammas palīdzību, kura dažādos attālumos (0 līdz 24 grādi) no fiksācijas punkta rādīja mirgojošus sarkanas, zaļas un zilas krāsas stimulus. Rezultāti tika salīdzināti ar heterohromatiskās flikera fotometrijas rezultātiem. Eksperimentā piedalījās 6 subjekti vecumā no 24 līdz 54 gadiem.Rezultāti parādīja, ka sarkanās un zaļās krāsas jutība virzienā uz perifēriju samazinās līdzīgi. Zilās krāsas jutība attiecībā pret zaļo un sarkano krāsu virzienā uz perifēriju pieaug. Izmaiņas jutības sliekšņos visiem subjektiem ar normālu krāsu redzi bija līdzīgas.",0
848,Antagonistiskās spēles un to analīze,"Bakalaura darbs ir veltīts antagonistiskām spēlēm. Darbā īpaša uzmanība tiek pievērsta matricu spēlēm. Tiek aprakstītas optimālās tīrās un jauktās stratēģijas, kā arī stratēģiju noteikšanas metodes. Ir dota matricu   spēļu izvērsta analīze. Darbā tiek apskatīti koalīciju teorijas pamati, kas ļauj n (n > 2) personu spēles analīzi reducēt uz matricu spēlēm. Pielikumā pievienoti uzdevumi studentu individuālajam darbam.Atslēgvārdi: matemātiskās spēles, matricu spēles, lineārās programmēšanas uzdevums.",0
849,Diferenciālrēķini,"Diplomdarbs „Diferenciālrēķini” veidots kā palīgmateriāls studentiem, kas apgūst matemātiskās analīzes kursu. Darbā iekļauti visu teorēmu pierādījumi un formulu izvedumi, pievienota programmā PowerPoint veidota prezentācija kā palīglīdzeklis pasniedzējam lekciju izklāstā. Aplūkotas šādas tēmas: 1) ieskats atvasinājuma rašanās vēsturē; 2) funkcijas atvasinājums un diferenciālis; 3) atvasinājuma lietošana funkciju pētīšanā. Darbā iekļauti divi noslēguma kontroldarba varianti ar atrisinājumiem. Atslēgvārdi: funkcijas atvasinājums, diferenciālis, ekstrēma punkti, Teilora formula, Lopitāla kārtula.",0
850,Parametrizējams modelis programmas koda grafiskai attēlošanai,"Darbā ir izpētītas programmatūras vizualizēšanas problēmas un ar to saistītie jēdzieni. Ir apskatīti mūsdienās izmantojamie komerciālie rīki, kuri pilda programmas koda grafiskās attēlošanas uzdevumu. Tiek izstrādāta programmas koda grafiskās attēlošanas metode, kura balstās uz XML starpkoda ģenerēšanu. Darbā tiek aprakstīta un īstenota parametrizējamā modeļa būvēšanas ideja, kas kļūst par programmas koda grafiskās attēlošanas pamatu, padarot attēlošanas procesu neatkarīgu no konkrētas programmēšanas valodas. Parametrizējamā modeļa konstruēšanai tika izpētītas un izanalizētas imperatīvo programmēšanas valodu īpašības. Maģistra darba mērķa sasniegšanai par pamatu ir izvēlētas C, Pascal un Ada valodas.",0
851,Ekstrēmu uzdevumu risināšanas elementārās metodes,"Darba mērķis ar elementārām metodēm atrisināt maksimāli daudz ekstrēmu uzdevumu no mācību līdzekļa Kriķis D., Zariņš P., Ziobrovskis V., Diferencēti uzdevumi matemātikā, 1. daļa, Rīga, Zvaigzne ABC, 1996, 390 lpp. (1. izd. 1991. g.). Bez tam darbā ir atrisināts Heigensa uzdevums n starplodītēm, ja n ",0
852,Acs priekšējo daļu izmaiņas mīksto kontaktlēcu nēsātājiem,"Bakalaura darbs uzrakstīts latviešu valodā uz 33 lapām, ar 2 pielikumiem, kas sastāv no 8 lapām. Darbs sastāv no ievada, teorētiskās un praktiskās daļas. Darbā ir iekļauti 10 krāsainie attēli , 3 zīmējumi, 13 grafiki, viena tabula un 10 atsauces uz literatūras avotiem.Darba mērķis ir novērot mīksto kontaktlēcu valkāšanas komplikācijas pie ilgstošas kontaktlēcu nēsāšanas. Tika savākti statistikas dati par konjunktīvas un radzenes izmaiņām mīksto kontaktlēcu nēsātājiem no ambulatorām kartēm.  Pacienti tika sadalīti 3 grupās pēc valkāšanas biežuma. Pirmajā grupā mīksto kontaktlēcu nēsātāji mazāk par 5 gadiem. Otrajā grupā pacienti no 6 – 8 gadiem un trešajā grupā pacienti 8 gadi un vairāk. Darba gaitā secināts, ka mīksto kontaktlēcu lietotājiem izmaiņu biežums konjunktīvā un radzenē būtiski palielinās pēc 5 gadu nēsāšanas. Atslēgas vārdi: kontaktlēcas, mīkstās kontaktlēcas, konjunktivīts.",0
853,Jauns gramatiku veids datu saspiešanai,"Viens no veidiem, kā var saspiest virkni, ir uzkonstruēt virknei bezkonteksta gramatiku, kas to ģenerē. Tomēr ar šādā veida gramatikām, tāpat kā ar ahivatoru ZIP, virkni var labi saspiest tikai tad, ja tajā ir gari vienādi fragmenti.Darbā tiek ieviests cits bezkonteksta gramatiku paveids — indeksu gramatikas. Darbā ir parādīts, ka ar indeksu gramatikām datus var saspiest daudz labāk nekā ar parastajām gramatikām vai arī ar arhivatoru ZIP. Tiek piedāvāti atbilstošo teorēmu pierādījumi. Bez tam, tiek paskaidrots, kāpēc indeksu gramatikas ir labākas, kā arī tiek piedāvāti saspiešanas/atspiešanas algoritmi. Saspiešanai tiek izmantota autora oriģinālā virknes tēlu meklēšanas (pattern discovery) metode, kas izmanto ātro Furjē transformāciju.",0
854,Izlases apsekojums par ienākumiem mājsaimniecībās,"Darbs veltīts izlases metožu pielietojumiem. Galvenais darba mērķis ir, izmantojot dažādus izlases veidus, novērtēt vidējo ienākumu uz vienu mājsaimniecību kādā Kanādas ciematā. Novērtējumu iegūšanai autors izmanto 4 izlases veidus: vienkāršo gadījuma izlasi, stratificēto gadījuma izlasi, ligzdveida izlasi, kā arī divpakāpju izlasi. Tāpat darbā tiek sniegta nepieciešama teorētiskā informācija par katru izlases veidu, noradītās svarīgākās formulas un apzīmējumi, kā arī aprakstīti veiktie aprēķini un sniegta rezultātu kvalitātes un salīdzināšanas analīze.Atslēgvārdi: vienkārša gadījuma izlase, stratificēta gadījuma izlase, ligzdveida izlase, divpakāpju izlase",0
855,Iteratīvu funkciju sistēmas,"Diplomdarbā ir parādīts, kā ar iteratīvu funkciju sistēmu palīdzību var izveidot fraktāļus. Iteratīvo funkciju sistēmas tiek veidotas no saspiedējattēlojumiem. Darba teorētiskajā pamatojumā pierādīts, ka netukšo ierobežoto un slēgto kopu sistēma no R^2 veido pilnu metrisku telpu (ar Hausdorfa attālumu). Iegūtajā situācijā var lietot saspiedējattēlojuma teorēmu. Darba praktiskajā daļā iekļauta programma, kas ģenerē determinētus fraktāļus (Barnsleja paparde, Serpinska trīsstūrveida paklājs, Koha līkne, koki, kļavas lapa, drakons, spirāle).  -",0
856,Akomodācijas viegluma mērījumi izmantojot klasisko un akomodācijas amplitūdai proporcionālo metodi,"Mērķis: Noskaidrot vai klasiskā akomodācijas viegluma mērīšanas metode ar ± 2.00D lēcu fliperi ir pielietojama dažāda vecuma pacientiem. Noteikt akomodācijas viegluma rādītājus dažāda vecuma pacientiem, izmantojot AV mērīšanas klasisko standartmetodi un akomodācijas amplitūdai proporcionālo metodi. Salīdzināt rezultātus.Subjekti: pētījumā tiek izvēlētas divas dažāda vecuma pacientu grupas. Pirmajā grupā ir 20 pacienti vecumā no 15 - 20 gadiem, bet otrajā grupā ir 17 pacienti vecumā no 34 - 40 gadiem Katram pacientam ir noteikts redzes asums tālumā ne mazāk kā 0,8, ar vai bez korekcijas, anizometropija nav lielāka par 1.00D, ir binokulārs redzes raksturs, anamnēzē nav acu saslimšanas.Metodes: Redzes asuma noteikšana tālumā, izmantojot projektoru ar burtu optotipiem, redzes asuma noteikšana tuvumā ar tāluma korekciju, vai bez korekcijas, akomodācijas amplitūdas noteikšana ar Push-up metodi, stereoredzes noteikšana ar Langes I testu, binokulāras redzes rakstura noteikšana ar Worth testu, akomodācijas viegluma mērīšana ar klasisko ±2.00D fliperu standartmetodi, akomodācijas viegluma mērīšana ar akomodācijas amplitūdai proporcionālo metodi( distance- 45% no akomodācijas amplitūdas; lēcu stiprums- 30% no akomodācijas amplitūdas).Rezultāti: Izdarot AV mērīšanu ar akomodācijas amplitūdai proporcionālo metodi, tiek iegūti vidēji 10.75cpm ±2.67cpm 1. pacientu grupā, bet vidējie rezultāti 2. grupā ir 11.62cpm ±2.00cpm. AV mērīšanas rezultāti ar standartmetodi ir 5.48cpm ±2.55cpm 1. grupā, bet 3.94cpm ±3.08cpm ir 2. grupā.Secinājumi: Novērota salīdzinoši augsta korelācija 1. grupai starp standartmetodi un akomodācijas amplitūdai proporcionālo metodi – metodes ir savstarpēji aizvietojamas. PRPRC vidējās vērtības ir tuvas un sadalījumi līdzīgi. PRPRC metode var tikt pielietota jebkurai vecuma grupai ar vienādiem testa kritērijiem.Bakalaura darbs ir uzrakstīts latviešu valodā, datorsalikumā uz 32 lappusēm, satur 3 tabulas, 11 attēlus un 19 atsauces uz literatūras avotiem.Atslēgas vārdi: Akomodācijas vieglums, lēcu flipers, akomodācijas amplitūda.",0
857,Datizrace ORACLE vidē,"Bakalaura darbā tiek apskatīts datizraces process, kā arī sniegts ieskats par galvenajiem datizraces procesa soļu – datu atlases, datu pirmapstrādes, modeļa izvēles, modeļa novērtējuma – uzdevumiem. Tāpat darbā tiek apskatītas Oracle datizrace (Oracle Data Mining) tehnoloģijas piedāvātās iespējas datizraces veikšanai – atbalstītie algoritmi, izvēlēto modeļu plusi un mīnusi.",0
858,Krāsu piesātinājuma uztvere tīklenes centrā un perifērijā,". Maģistra darbs ir uzrakstīts uz 67 lappusēm. Tas satur 35 attēlus, 7 tabulas, 3 pielikumus, 49 literatūras avotu atsauksmes. Maģistra darba tēzes iesniegtas redzes uztveres konferencei ECVP (European Conference on Visual Perception), kas notiks laikā no 27.08.2007. – 31.08.2007. Arezo, Itālijā.Darba mērķis: izpētīt krāsu piesātinājuma uztveri, kā arī krāsu izšķirtspēju tīklenes centrālajā daļā un perifērijā.Subjekti: Kopumā eksperimentos piedalījas 20 subjekti vecumā no 18 lidz 76 gadiem. Visi bija normāli trihromāti.Metodes: Tika izveidoti stimuli krāsu piesātinājuma uztveres pētīšanai tīklenes centrā un perifērijā. Krāsu piesātinājuma uztvere tika pētīta ar konstanto stimulu metodi un pieskaņošanas metodi. Konstanto stimulu metodes testi tika veikti gan bez adaptācijas, gan ļaujot novērotājam adaptēties. Pieskaņošanas metodes testā bija jāatrod līdzsvara punkts, mainot stimula piesātinājumu ar soļu palīdzību.Rezultāti: Ir izpētīta krāsu piesātinājuma uztvere tīklenes centrālajā daļā un perifērijā. Ir aizsākti krāsu izšķirtspējas mērījumi tīklenes centrā un perifērijā. Ir ieviesta attiecība A krāsu piesātinājuma centrālās un perifērās jūtības salīdzināšanai. Pastāv attiecības A korelācija ar L/M (vālīšu skaita attiecības) attiecības vērtību.  Ir novērots, ka piesātinājuma uztverē liela loma ir adaptācijas efektiem. Krāsu izšķirtspēja tīklenes perifērijā pasliktinās sarkanajā spektra daļā, dažiem novērotājiem zilajā spektra daļā tās uzlabojas tīklenes perifērijā.Secinājumi: Ir pētīta krāsu piesātinājuma uztvere tīklenes centrālajā daļā un perifērijā. Ir aizsākti krāsu izšķirtspējas mērījumi. Izveidotie stimuli ir derīgi krāsu piesātinājuma un izšķirtspējas mērījumiem. Izveidotā iekārta ir pielietojama acs spektrālās jūtības mērījumiem.Atslēgas vārdi: krāsu piesātinājums, krāsu izšķirtspēja, adaptācija, pieskaņošanas metode, konstanto stimulu metode, L/M attiecība",0
859,Mazo ofisu tīklu risinājumi,"SIA ""TRIALINE"" ir jauna firma, kura piedāvā IT pakalpojumus. Viens no šiem pakalpojumiem ir tīkla konfigurācijas plānošana, ieviešana, uzturēšana un attīstīšana saskaņā ar klienta vajadzībām. Šajā darbā tika izstrādāta viena kopēja shēmām, kas tika uzbūvēta maziem ofisiem ar līdzīgām un populārākam vajadzībām. Galvenais mērķis bija izveidot tīkla risinājumus, kuri apmierinātu klientu vajadzības, būtu viegli administrējami un kuros tiktu izmantoti vienoti izstrādāšanas principi, kurus varētu aprakstīt zem vienas shēmas. Ar risinājumiem būtu domāts šis shēmas dažādas konfigurācijas.",0
860,"Portāla ""lielvarde.lv"" izveide","Lielvārdes novada domes pašvaldības portāls tika izstrādāts, par pamatu ņemot atklātāpirmkoda satura pārvaldības sistēmu Dragonfly. Šāds lēmums tika pieņemts, jo Dragonfly sistēmā irrealizētas nozīmīgākās satura pārvaldības sistēmas funkcijas, lietotāju reģistrācija, šablonumehānisms un programmatūras saskarne ērtai sistēmas papildināšanai ar moduļiem jaunasfunkcionalitātes pievienošanai. Darba gaitā tika veikta šīs sistēmas dziļa izpēte, nepieciešamoizmaiņu veikšana pirmkodā (izveidoju jaunu, elastīgu daudzlīmeņu navigācijas sistēmu, kuras sastāvāintegrēju Dragonfly navigācijas sistēmas datu struktūru), kā arī jaunas funkcionalitātes pievienošana.Pilnībā no jauna izveidoju paziņojumu par publiskajiem iepirkumiem pārvaldības un publicēšanasmoduli, kā arī sistēmu iedzīvotāju uzdoto jautājumu uzkrāšanai, atbildēšanai un publicēšanai. Saistībāar pēdējo tika izveidota pašvaldības amatpersonu datu bāze, kas ļaus nākotnē informāciju pardarbiniekiem mainīt vienuviet, izvairoties no nekonsekvences portāla saturā. Lai arī darbs pie portālavēl turpinās, šobrīd tas jau ir uzstādīts uz pasūtītāja servera un ir pieejams pasūtītājiem unapmeklētājiem testēšanas režīmā.",0
861,Acu kustību videopieraksta priekšrocības un trūkumi,"Atslēgas vārdi: fiksācijas, sakādes, Visual Basic, iViewX, BeGaze,Bakalaura darba mērķis ir saslēgt kombinēto videookulogrāfu iViewX HiSpeed (ar fiksētu galvu uz zoda atbalsta) un HED (ar ķiverē iemontētu infrasarkano kameru), veikt nepieciešamos programmu iestatījumus un salīdzināt iegūtos datus.Lai aprakstītu iespējamos datu pieraksta un analīzes trūkumus, tika izveidota programma, kas simulē bumbiņas kustību biljardā. Izmantojot šo redzes stimulu, tika nodemonstrēts, ka HiSpeed augstākā precizitāte izpaužas kā lielāks detaļu skaits acu kustību datos. Tika noteikts, ka fiksācijas un sakādes ir jārēķina katra ar savu algoritmu BeGaze programmā.Darbā ir apkopoti ieteikumi pārejai no viena ieraksta režīma otrā, kā arī aprakstīti iespējamie kļūdu avoti eksperimentu gaitā.",0
862,Mājas datortīklu un Interneta pieslēgumu risinājumi,"Šodien mūsdienu cilvēkam ir neiespējami iztēlot dzīvi bez personālā datora. Tagad personāls dators nav greznība, tā ir nepieciešamība. Mana kvalifikācijas darba mērķis ir izstāstīt, kā uztaisīt mājās tīklu, kurš ir neliels, optimāls un drošs. Aprakstīt interneta provaiderus.",0
863,Darbvirsmas sīkrīku izstrāde,"Šajā darbā ir apskatīti sīkrīki un to izstrāde. Izstrādājot sīkrīkus autoram radās tādas problēmas kā sīkrīku platformas izvēle, arhitektūras izvēle, atkļūdošana u.c. Par šī darba mērķi autors izvēlas šo problēmu pētīšanu un atrisināšanu. Ir apskatīti dažādi sīkrīku tipi, sīkrīku priekšrocības un trūkumi, apskatītas un salīdzinātas populārākas sīkrīku platformas, atklātas laba sīkrīka pazīmes, apskatīts sīkrīka izstrādes dzīves cikla modelis, apskatīta sīkrīka arhitektūra un daudzlīmeņu arhitektūras realizācijas metodikas, apskatīta galīgu stāvokļu automātu pieejas izmantošana sīkrīkos, apskatītas dažādas sīkrīka atkļūdošanas metodikas, apskatīti autora izstrādātie sīkrīki, kuri realizē darbā aprakstītas teorētiskas koncepcijas.",0
864,Daudzvalodu terminoloģisko datu glabāšana EuroTermBank sistēmā,"Darba galvenais uzdevums ir sekmīgi realizēt daudzvalodu terminoloģisko datu glabāšanu EuroTermBank sistēmā. Darbā ir aprakstīts projektā izvēlētais terminoloģisko datu apmaiņas formāts TBX. Izstrādājot maģistra darbu ir analizētas problēmas datu pārvaldības uzdevumos – glabāšanā, meklēšanā, izgūšanā un attēlošanā. Katra problēma apskatīta darbā ietverto iespējamo risinājumu kontekstā. Problēmu analīzes rezultātā ir izstrādāts risinājums, kurš beigās tiek realizēts un novērtēts atbilstoši sākotnēji izvirzītajām prasībām. Realizācija ir piemērojama arī citiem līdzīgi strukturētiem datiem – hierarhiskiem, ar lielu skaitu neobligātu datu kategoriju.",0
865,Heminga attālums permutācijām,"Bakalaura darbs izstrādāts ar mērķi pētīt un analizēt maksimāla izmēra permutāciju grupas, kuru permutācijām ir pietiekami liels minimālais Heminga attālums. Šādas permutāciju grupas, praksē tiek izmantotas, dažādu efektīvu algoritmu izstrādē. Darbā permutāciju grupas aplūkotas, kā matemātisks instruments, lai pierādītu, ka varbūtiskam kvantu galīgam automātam ir supereksponenciāli mazāk stāvokļu, kā determinētam kvantu galīgam automātam.",0
866,Centralizēto matemātikas eksāmenu analīze,"Diplomdarbā ir analizēti pēdējo trīs gadu centralizēto matemātikas eksāmenu rezultāti, lai noskaidrotu, kādas tēmas skolēniem sagādā grūtības. Pētīti centralizēto matemātikas eksāmenu rezultāti atkarībā no skolu tipa un rajona. Veikta skolotāju aptauja, lai noskaidrotu, ko skolotāji domā par centralizētajiem matemātikas eksāmeniem, izglītības saturu, kvalitāti un izglītības sistēmu Latvijā.Diplomdarba mērķis: noskaidrot tēmas vidusskolas kursā, kuru atrisināšana centralizētajā matemātikas eksāmenā sagādā problēmas. Kā iespējamo „problēmuzdevumu” risinājumu autore piedāvā pielāgotus Igaunijas matemātikas eksāmenu uzdevumus.Diplomdarbā secināts, ka vislielākās grūtības eksāmenu kārtotājiem sagādā – trigonometrija, kombinatorika, funkciju analīze un ģeometrijas uzdevumi.Darbs satur 144 lapas un 3 pielikumus. Darba praktiskajā daļā veikta centralizētā matemātikas eksāmena rezultātu analīze, pielāgoti igauņu matemātikas eksāmenu uzdevumi, kā arī skolotāju anketēšana. Respondentu skaits – 48. Darba rezultāti apkopoti, izanalizēti un atspoguļoti attēlos un aprakstos.Atslēgas vārdi: centralizētie matemātikas eksāmeni, analīze, Igauņu matemātikas eksāmeni, trigonometrija, funkciju pētīšana, kombinatorika, ģeometrija.",0
867,Sadalītas datu bāzes apvienošanas uzdevums sistēmas uzturēšanas projektā,"Bakalaura darba aprakstits transporta parvadajumu uznemuma informacijas sistemas datubazes apvienošanas uzdevuma atrisinajums sistemas uzturešanas projekta, kura lidzdarbojiesdarba autors. Darba apskatiti dažadi apvienošanas veidi un sniegts ieskats uzturešanas nozare.Aprakstitas problemas, kuras radas uzdevumu veicot, un doti problemu risinajumi. Darbamerkis ir apkopot apvienošanas problemu risinajumus, kurus varetu lietot ari citos projektos.",0
868,IDM ieviešana datortīklos,"Darbā ir aprakstīta praktiska ProCurve IDM sistēmas ieviešana esošā uzņēmuma datortīklā. ProCurve IDM ir jauna, kompānijas Hewlett-Packard ProCurve izstrādāta sistēma, kas paredzēta automātiskai komutatoru un maršrutizatoru konfigurēšanai lietotāju autentifikācijas laikā. Šī sistēma palīdz novērst problēmas, kas rodas, paplašinot datortīklus un to lietotājiem kļūstot mobilākiem. Tāpat darbā ir aprakstīti nepieciešamie pasākumi tīkla ierīču konfigurācijai.Darba gaitā ProCurve IDM sistēma tika sekmīgi ieviesta un testēta vidēji liela uzņēmuma datortīklā, tika apzinātas iespējamās problēmas un nākotnes perspektīvas.",0
869,E-darījumu uzņēmuma elektronisku datu drošība,"Bakalaura darba temats ir „E-darījumu uzņēmuma elektronisku datu drošība”. Darba pirmajā nodaļā tiek rakstīts par datora attīstību biznesā un elektronisko komerciju kā biznesa izaugsmes iespēju. Tiek aprakstītas elektroniskās komercijas tipi, priekšrocības un galvenās problēmas. Turpmākās divas nodaļas veltītas fiziskās un loģiskās informācijas aizsardzības pētījumiem. Tās iekļauj aprakstus par fizisko piekļuves kontroli informācijas sistēmām, informācijas rezerves kopiju veidošanu, informācijas sistēmu aizsardzību no vīrusiem, ugunsmūru lietošanu un daudz citām informācijas aizsardzībai nozīmīgām lietām. Ceturtajā nodaļā ir runāts par informācijas šifrēšanas veidiem un smalkāk izanalizēts ciparparaksta darbošanās mehānisms.Galvenā darbā pētītā problēma ir elektronisko datu drošības nepieciešamība mūsdienu biznesa sistēmās. Informācija ir uzņēmuma izaugsmes un panākumu atslēga, un lai to atbilstoši varētu izmantot, uzņēmumam jārūpējas par informācijas drošību. Darba izstrādes laikā bija izmantoti vairāki informācijas avoti un resursi. Arī noderēja autora personīgā pieredze, jo komercijā viņš ir iesaistīts jau piecus gadus. Darbā aktīvi ir izmantotas ilustrācijas un bildes labākai materiāla vizualizēšanai. Bakalaura darbs izmantojams kā informatīvs materiāls uzņēmumiem, kuri strādā pie informācijas aizsardzības koncepciju izveides. Visa darbā piedāvātie programmatūras produkti bija izvēlēti bez jebkādiem reklāmas mērķiem.",0
870,Tīmekļa servera darbības novērtēšana un optimizēšana,"Bakalaura darbā “Tīmekļa servera darbības novērtēšana un optimizēšana” ir apskatītas dažādas atklātā pirmkoda tīmekļa serveru konfigurācijas pieejas un to ātrdarbības novērtējumi. Darbs ir balstīts un vidēji vecu lietotāja darbstaciju, kas ir nokonfigurēta tīmekļa servera funkciju veikšanai. Darba mērķis ir atrast konfigurāciju, kas spētu nodrošinātmaksimālu servera veiktspēju, lai veco mājas darbstaciju, kas tiek nomainīta ar jaudīgāku, varētu izmantot mazu un vidēju Interneta projektu tīmekļa servera vajadzībām. Šajā darbā ir apskatītas tipiskākās metodes, ko var izmantot tīmekļa servera darbības optimizēšanai un tā veiktspējas palielināšanai.",0
871,"Serveru uzstādīšana dažādās OS, priekšrocības un trūkumi","Mūsdienās, joprojām valda mīts, ka ar Linux operētājsistēmām var strādāt tikai ļoti gudri cilvēki. Priekš vienkāršajiem datorlietotājiem paredzēts ir Windows. Protams, ka pie visa klāt vēl arī apgalvojums, ka Linux sistēmā neko nevar saprast, viss ir ļoti sarežģīti un nesaprotami. Tas ko es vēlējos noskaidrot šajā darbā ir: vai tiešām šīs operētājsistēmas ir tik dažādas? Vai tiešām uz Linux uzstādīt programmatūru ir tik grūti? Vai Windows ir tik vienkāršs?Darbā es uzstādīšu un konfigurēšu dažādus serverus uz Ubuntu Linux, gan Windows XP vidē, un salīdzināšu kas atšķirīgs un, kas kopīgs.AtslēgvārdiServeris, operētājsistēma, uzstādīšana, Microsoft Windows, Ubuntu Linux.",0
872,Elektroelastisko mijiedarbību aprēķini anharmonisku oscilatoru režģa modelī,"Darbā veikta elastisko un elektrisko efektu savstarpējās mijiedarbības modelēšana segnetoelektriķos telpiski nehomogēnā gadījumā. Konceptuālais pamats ir kanoniskāsnepārtrauktās vides modeļa aizvietošana ar telpisku režģi, kura elementi aprakstās ar Landau-tipa dinamiku, un pakļauti mijiedarbībai ar pirmiem kaimiņiem un termiskām fluktuācijām. Matemātiskais apraksts balstīts uz enerģijas izvirzījumu pēc deformāciju un elektriskās polarizācijas pakāpēm un variāciju analīzi izmantojot Grīna funkcijas.",0
873,Divu korelētu ROC līkņu salīdzināšana,"Tika izvēlēta tēma ""Divu korelētu ROC līkņu salīdzināšana"", tāpēc kā ROC līknesir viena no plaši izmantojamiem metodēm klasifikšcijas uzdevumu precizitštes noteikšanai. Darba uzdevums bija aplūkot teoriju par ROC līkņu novērtēšanas un salīdzināšanas metodēm. Darba mmērķis bija apskatīt un izpētīt jauno nogludinātas džeknaifa empīriskās ticamības metodi divu ROC līkņu starpībai, kas balstās uz džeknaifa pseido izlases izveidošanu. Visi aprēķini tika veikti brīvpieejas programmā R.Atslēgas vārdi: ROC līkne, empīriskās ticamības funkcijas metode, džeknaifa pseidoizlase, klasifikācijas uzdevums",0
874,Atkārtotās spēles,"Darbā aplūkots atkārtoto spēļu jēdziens. Darba ievaddaļā formulēti galvenie spēļu teorijas pamatjēdzieni, kas nepieciešami teorijas izklāstam, aplūkots un izanalizēts atkārtoto spēļu pamatmodelis - „Cietumnieku dilemma”, kā arī aplūkots spēles stratēģijas jēdziens un formulētas galvenās stratēģijas, ko izmanto atkārtoto spēļu modeļos. Tālāk darba gaitā apkopotas vairākas Neša tautas teorēmas, kas ir atkārtoto spēļu teorijas pamatteorēmas. Nākamajā darba daļā aplūkots atkārtoto spēļu pielietojums, kā arī formulēti un izanalizēti divi spēļu modeļi. Darba noslēgumā ir formulēti galvenie secinājumi un apkopots izmantotās literatūras saraksts.",0
875,Serveru virtualizācijas risinājumi,"Pašlaik informāciju tehnoloģijas sektorā, kas ir saistīts ar serveru infrastruktūras pārvaldību, strauji attīstās serveru virtualizācijas risinājumi, kas darbojas ar x86 datoru arhitektūru. Kā priekšnosacījums šādai virtualizācijas risinājumu izaugsmei ir serveru veiktspējas attīstība un to resursu nelietderīga izmantošana. Pētījuma mērķis ir apskatīt pieejamos serveru virtualizācijas risinājumus un noteikt kā tie var palīdzēt uzņēmumam optimizēt serveru resursus. Vērtējot pētījumā iegūtos rezultātus, var secināt, ka tie palīdzēs uzņēmumam optimizēt serveru resursus, kā arī izmantotās metodes var pielietot citu uzņēmumu serveru infrastruktūras efektivitātes noteikšanā.",0
876,Dažādu fūzijas rezervju novērtēšanas metožu salīdzinājums,"Bakalaura darbs ir uzrakstīts latviešu valodā uz 36 lapaspusēm. Tas satur 27 attēlus, 5 tabulas un atsauces uz 19 literatūras avotiem.Darba mērķis: noteikt, vai jaunizveidotās metodes mērījumi ir salīdzināmi ar citu metožu – prizmu lineāla, Rizlija rotatoro prizmu un sinaptofora – fūzijas rezervju mērījumiem. Fūzijas rezerves noteiktas 17 dalībniekiem. Mērīšanas attālums – 40 cm vai 50 cm – būtiski neietekmē mērījumu rezultātus. Negatīvās fūzijas rezerves, kas noteiktas ar datorizēto metodi, ir salīdzināmas ar visām pielietotajām metodēm. Savukārt pozitīvās fūzijas rezerves ir salīdzināmas tikai ar Rizlija rotatorās prizmas mērījumiem. Atslēgas vārdi: negatīvās fūzijas rezerves, pozitīvās fūzijas rezerves, datorizētā metode, prizmu lineāls, Rizlija prizmas, sinaptofors",0
877,"Maiņas punktu analīze, izmantojot divu izlašu testus","Pēdējā laikā statistiskajā analīzē lielu interesi rada maiņas punktu atrašana un novērtēšana. Iemesls meklējams maiņas punktu problemātikas plašajos pielietojumos – sākot ar ekonomiku un beidzot ar ģeoloģiju. Maiņas punktu noteikšana laikrindu analīzē sevī ietver tādu laika momentu atrašanu, kuros mainās datu īpašības. Darbā apskatītas maiņas punktu noteikšanas metodes vidējās vērtības izmaiņām. Tiek ierosināts izmatot divu izlašu empīriskās ticamības funkciju (EL) vidējo vērtību starpībai. Turklāt izlēcēju gadījumā tiek izmantota robusta empīriskās ticamības metode divu gludo Hūbera novērtējumu starpībai (Valeinis, Vēliņa un Luta [1]). Ar mērķi noteikt ne tikai maiņas punkta statistisko nozīmību, bet arī identificēt tā atrašanās vietu, tiek zīmētas p-vērtību līknes. Tiek analizēti divu izlašu testi atkarīgu datu gadījumā un salīdzināta blokveida EL metode ar divu izlašu U-statistikām [2].",0
878,Starpnozaru bilances matemātiskais modelis,"Starpnozaru bilances matemātisko modeli ekonomikā izmanto ražošanas kopprodukta prognozēšanai. Darba mērķis ir iepazīties ar modeļa teoriju, noskaidrot, kādiem nosacījumiem ir jāizpildās, lai to varētu izmantot praksē, kā arī, balsoties uz reāliem datiem, veikt starpnozaru bilances matemātiskā modeļa aprēķinu un prognozi par saražoto produkciju nākamajam laika periodam.Atslēgvārdi : starpnozaru bilances matemātiskais modelis, produktīva matrica, gala produkcija, saražotā produkcija, tiešo izmaksu koeficientu matrica.",0
879,Vērtspapīru portfeļa veidošana ar programmu R,"Vērtspapīru portfeļa veidošana un novērtēšana ir svarīga gan finanšu institūcijām, kas piedāvā ar tiem saistītus pakalpojumus, gan fiziskām personām, izmantojot vērtspapīru portfeļus personiskām vajadzībām. Darba mērķis ir apskatīt dažādus vērtspapīru portfeļu optimizācijas uzdevumus, izmantojot programmā R iebūvētās paketes. Tiek apskatīti paketēs FRAPO, fPortfolio un PerformanceAnalytics esošie portfeļu optimizācijas uzdevumi un portfeļa sniegumu novērtēšanas paņēmieni. Tiks izveidoti dažādi portfeļi un novērtēti to sniegumi, balstoties uz reāliem datiem.Atslēgas vārdi : vērtspapīru portfelis, akcija, efektīvā robeža, portfeļa optimizācijas uzdevumi, R.",0
880,Neatbildētība un iespējas samazināt tās ietekmi,"Bakalaura darbā „Neatbildētība un iespējas samazināt tās ietekmi” tiek izpētīta neatbildētības problēma, kas ir aktuāla, veicot izlašu apsekojumus, un tiek apskatītas metodes, kas palīdz samazināt negatīvu ietekmi, ko rada neatbildētība. Neatbildētība jeb nerespondence nozīmē nespēju iegūt kvalitatīvus mērījumus viena vai vairāku pētījumu laikā no viena vai vairākiem elementiem, kuri tiek atlasīti apsekojumam. Galvenās metodes neatbildētības ietekmes samazināšanai novērtējumos ir pārsvēršanas un imputācijas metode, bet bakalaura darbā tiek apskatīta arī jaunā metode, līdzsvarotās respondentu izlases metode, kas palīdz samazināt neatbildētības ietekmi datu vākšanas posmā. Tiek aprakstīti novērtējuma novirzes faktori neatbildētības gadījumā, un kā tos ietekmē palīginformācijas izmantošana. Teorētiskais materiāls ilustrēts ar skaitliskiem piemēriem.Atslēgas vārdi: izlases apsekojums, neatbildētība, pārsvēršanas metode, kalibrācija, imputācijas metode, novērtējuma novirze, līdzsvarotās respondentu izlases metode.",0
881,Izoluminanto fonu ietekme uz redzes uzmanību diennakts laikā,"Bakalaura darbs ir uzrakstīts latviešu valodā, datorsalikumā uz 49 lapām. Tas satur 6 tabulas, 21 attēlu, 2 pielikumus un 38 atsauces uz literatūras avotiem.Mērķis ir izpētīt redzes uzmanību atkarībā no izoluminanto fonu krāsas diennakts laikā. Pētījumā piedalījās 13 cilvēki ar vidējo vecumu 22 gadi. Meklēšanas tipa uzdevums tika veikts uz pelēka, zila, sarkana, zaļa un dzeltena izoluminanta fona četros diennakts laikos. Tika secināts, ka no rīta rezultātus uz katra no foniem ietekmē mācīšanās efekts. Pusdienās ir tendence uz ilgākiem simbolu meklēšanas laikiem pie zilā fona, citos diennakts laikos krāsu ietekme nav novērota. Mērķa simbolu meklēšanas precizitāte un kļūdu daudzums nav atkarīgs no fonu krāsas un diennakts laika. Precizitāte uzlabojas diennakts laikā pie katras krāsas fona. Subjektīvi visvairāk traucējošs ir zilas krāsas fons, bet vismazāk – pelēkais. Atslēgas vārdi: redzes uzmanība, izoluminants fons, diennakts laiks",0
882,TSL un frakcionētās izspīdināšanas metodes defektu stāvokļu izpētei oksīdu materiālos,"Darbā apskatītas termostimulētās un frakcionētās termoizspīdināšanas luminiscences metodes un to pielietojums oksīdu materiālu ķērājcentru izpētē.Izveidota iekārta un programmatūra termostimulētās luminiscence procesu praktiskai izpētei. Izstrādātā programmatūra nodrošina eksperimentālās iekārtas moduļu vadību, izvēlēto algoritmu realizēšanu un iegūto datu apstrādi.Veikta iekārtas un metodikas pārbaude eksperimentos ar ģermāniju aktivētā α-kvarca (SiO2:Ge) paraugiem. Paraugam novēroti divi TSL maksimumi pie 50K un 75K, kuriem iegūtās aktivācijas enerģijas ir 0,06eV un 0,123eV. Papildus tika aplūkota Ge koncentrācijas, ierosmes avota un apstarošanas laika ietekme uz termostimulētās luminiscences īpašībam.Petījumu rezultāti ne tikai apstiprināja iekārtas un metodikas korektu darbību, bet deva arī jaunu informāciju kvarca kristāla izpētē.",0
883,"Multimodāla ādas diagnostika, izmantojot redzamā un tālā infrasarkanā diapazona attēlus","Bakalaura darba mērķis – izpētīt ādas temperatūras un hemoglobīna izmaiņas pēc ādas lokālās temperatūras pazeminājuma.Izveidots eksperimentālais stends optiskā un infrasarkanā starojuma vienlaicīgai reģistrācijai no ādas virsmas. Piedāvātas metodes ādas hemoglobīna un temperatūras izmaiņu analīzei. Izmantojot izveidoto stendu un metodi, ir izpētīta cilvēka ādas temperatūras un hemoglobīna izmaiņas dažādos ķermeņa vietas, piemēram, rēta, dzimumzīme utt. Novērtēta izstrādātās metodes pielietošanas potenciāls ādas saslimšanu diagnostikai.Izanalizēta ādas temperatūras atjaunošanas un hemoglobīna izmaiņas, noteiktā laika periodā pēc tās temperatūras lokāla pazeminājuma. Ir konstatēts, ka hemoglobīns strauji samazinās ādas temperatūras lokālās pazemināšanas laikā. Temperatūras atjaunošanas ir atkarīga no ādas struktūras, piemēram rētas un dzimumzīmes gadījumā. Darbs uzrakstīts latviešu valodā uz 46 lappusēm, satur 2 tabulas, 23 attēlus, 33 atsauces uz 32 literatūras avotiem un 5 pielikumus.Atslēgvārdi: Multimodāla ādas diagnostika, hemoglobīns, termogrāfija, RGB, āda.",0
884,Sintēzes atmosfēras ietekme uz augšup-pārveidotās luminiscences īpašībām NaLaF4:Er3+ materiālā,"Darbā tika iegūti divi NaLaF4:Er3+ paraugi ar Er3+ koncentrāciju 2,0 mol%: viens sintezēts fluora atmosfērā, otrs gaisa atmosfērā.Šiem paraugiem tika veiktas rentgendifrakcijas un infrasarkanās absorbcijas analīzes. Ierosinot paraugus ar infrasarkano starojumu, tika iegūti augšup-pārveidotās luminiscences spektri, kā arī luminiscences kinētikas.Paraugu struktūras analīze parādīja, ka ir veiksmīgi sintezēts NaLaF4. Iegūtie augšup-pārveidotās luminiscences spektru un kinētiku mērījumi parādīja atšķirības abos paraugos, kas ļāva veikt secinājumus par sintēzes atmosfēras ietekmi uz augšup-pārveidotās luminiscences intensitāti, kā arī par ietekmi uz augšup-pārveidotās luminiscences dominējošo mehānismu.",0
885,Termiskā komforta un energoefektivitātes analīze dažāda veida apkures iekārtu ekspluatācijā,"Ēkas energoefektivitātes uzlabojumi var būtiski ietekmēt termisko komfortu telpā. Bakalaura darbā tiek veikta termiskā komforta un energoefektivitātes analīze LU Botāniskajā dārzā esošajos stendos, kuros tiek izmantotas dažāda veida apkures iekārtas (gaiss – gaiss, gaiss – ūdens siltumsūkľi un elektriskais konvektors).Rezultāti parādīja, ka, pie vienādas iekštelpas temperatūras visos stendos, gaiss – ūdens siltumsūknis nodrošināja visstabilāko termisko vidi, līdz ar to saglabājot augstu termisko komfortu. Tam sekoja elektriskais konvektors, bet gaiss – gaiss siltumsūknim grūtības sagādāja vertikālās temperatūras starpības samazināšana. Gaiss – ūdens siltumsūkľa faktiskais energoefektivitātes koeficients apskatītajā periodā bija visaugstākais un sasniedza vērtību 2.7, bet gaiss – gaiss siltumsūknim tas mainijās robežās 1.5 ÷ 1.8.",0
886,Piraniliden fragmentu saturošu organisko molekulu plāno kārtiņu pastiprinātās spontānās emisijas īpašības,"Organiskie cietvielu lāzeri nākotnē varētu tikt izmantoti vairākās nozarēs, piemēram, telekomunikācijā un medicīnā, jo tie ir lēti un viegli integrējami līdzšinējās tehnoloģijās. Organisko vielu optiskie pētījumi ir būtiski, lai varētu izveidot efektīvus lāzerus.Darba mērķis ir izpētīt pastiprinātās spontānās emisijas īpašības pieciem piraniliden fragmentus saturošiem savienojumiem plānās kārtiņās.Izveidotiem paraugiem tika noteiktas optiskās īpašības, kā arī pastiprinātās spontānās emisijas raksturlielumi – pastiprinātās spontānās emisijas ierosmes sliekšņa vērtība, zudumu un pastiprinājuma koeficients. Iegūtie rezultāti parādīja saistību starp absorbcijas spektriem un molekulu elektronu akceptorām grupām kā arī pastiprinātās spontānās emisijas raksturlielumu korelāciju ar plāno kārtiņu absorbcijas un fotoluminiscences īpašībām. Atslēgas vārdi: pastiprinātā spontānā emisija, organiskie cietvielu lāzeri, plānās kārtiņas, fotoluminiscence, absorbcija.",0
887,Metālnabadzīgās zvaigznes HE0056-3022 augstas izšķirtspējas spektroskopija,"Lai labāk izprastu fizikālos procesus agrīnajā Visumā, pēc Lielā Sprādziena, vislabāk ir pētīt ļoti vecus objektus, kuri formējās šajā agrīnā Visuma laikā. Pie tādiem objektiem pieskaita vienus no senākajiem Visuma objektiem – metālnabadzīgās zvaigznes. Sekojoši šādu zvaigžņu pētījumi var sniegt ļoti svarīgus datus gan zvaigžņu astrofizikas, gan kosmoloģijas attīstībai.Darba pamatā ir ekstremāli metālnabadzīgas zvaigznes HE0056-3022 augstas izšķirtspējas spektroskopiskie novērojumi, pēc kuriem tiek iegūti un analizēti rezultāti par zvaigznes atmosfēras fizikālajiem parametriem un ķīmisko sastāvu, kā arī izteikts vērtējums par zvaigznes pašreizējo evolūcijas stadiju un ķīmiskā sastāva īpatnību izcelsmi no zvaigžņu nukleosintēzes viedokļa.Tika noteikta dzelzs koncentrācija [Fe/H] = -3.25 dex, kas pierāda zvaigznes ekstremāli zemo metālu saturu. Atrastas arī citu zvaigznes ķīmiskos sastāvu raksturojošo elementu koncentrācijas, pēc kā tika secināts, ka HE0056-3022 visticamāk atrodas sarkanā milža evolūcijas stadijā, ar tikko aizsākušos hēlija degšanu kodolā procesu. Zvaigznes atmosfērā bagāti sastopami alfa elementi, kas pārsvarā formējas II tipa pārnovu sprādzienos. Sevišķi bagātināts ir skābeklis [O/Fe] = +1.45. Darba nobeigumā tiek diskutēta zvaigznes iespējaā piederība dubultsistēmai.",0
888,Gaisa plūsmu un temperatūras modelēšana eksperimentāliem stendiem,"Darbā apskatīti būvkonstrukciju testēšanas stendi, kuros uzstādīti temperatūras, gaisa plūsmas ātruma un citi sensori, lai salīdzinātu prognozētos, siltuma zusumus ar izmērītajiem, analizētu termiskā komforta apstākļus un skaidrotu nesakritību cēloņus, kuri radušies. Veiktie skaitliskie aprēķiniem, izmantojot hidrodinamikas un siltuma apmaiņas vienādojumus, ļāuj prognozētu gaisa plūsmas un temperatūras sadalījumus telpā un pārbaudīt esošo turbulences modeli, salīdzinot skaitliskos aprēķinus ar eksperimentālajiem rezultātiem. Apskatīta arī būvju energoefektivitāte un siltuma plūsmas caur konstrukcijām un tās salīdzinātas ar eksperimentālajiem datiem.",0
889,Augstfrekvences elektromagnētiskā laukā radīto silīcija kušanas frontes struktūru modelēšana,"Darbā pētīta nevienmērīgas silīcija kušanas frontes veidošanās peldošās zonas monokristālu audzēšanas procesā. Tiek izteikta hipotēze, ka šīs parādības cēlonis ir inducēto elektrisko strāvu koncentrēšanās kausējumā, kas saistīta ar materiāla īpašību atšķirībām cietam un šķidram silīcijam. Lai aprakstītu nestacionāro kušanas-kristalizācijas procesu, tiek izstrādāts matemātiskais modelis, kas apskata saistītus temperatūras, elektromagnētisko un fāzes laukus. Matemātiskais modelis ar Octave/Matlab valodas palīdzību tiek realizēts aprēķinu programmas veidā. Iegūtie aprēķinu rezultāti parāda kausējuma struktūru veidošanos un to klātbūtnes fizikālos efektus. Tiek demonstrēti skaitliski pētījumi silīcija materiāla īpašību ietekmei uz struktūru veidošanos.",0
890,Elektromagnētiska iekārta mainīgas zīmes augstfrekvences elektromagnētiskā spēka ierosmei šķidrā metālā,"Būtiska nozīme kvalitatīvu un lētu materiālu ražošanā ir spēja kontrolēt visus ražošanas procesu, piemēram, graudu izmēru metālu sakausējumos un citus parametrus. Elektromagnētiskā lauka un ultraskaņas izmantošana materiālu izgatavošanas procesā ir jau sevi pozitīvi pierādījusi dažādos pielietojumos.Maģistra darba galvenais uzdevums bija izveidot skaitlisko modeli unikālai elektromagnētiskajai iekārtai, kura ir paredzēta mainīgas zīmes elektromagnētiskā spēka ierosināšanai šķidrā metālā. Šis efekts tiek panākts pastāvīgo magnētu un induktora mainīgā magnētiskā lauka superpozīcijas rezultātā. Skaitliskais modelis tika veidots izmantojot ComsolMultiphysics 4.4 programmu.Rezultātos ir attēlots pastāvīgo magnētu sistēmas un induktora magnētiskā lauka indukcijas sadalījums un aprēķināts elektromagnētiskais spēks uz cilindrisku vara paraugu.",0
891,Nosvērta grafa nestrikta klasterizācija un tās pielietojumi,"Diplomdarbs ir veltīts nestriktas klasterizācijas algoritmu izpētei un to lietošanai nosvērta grafa nestriktai klasterizācijai. Nestriktas klasterizācijas rezultātā ir pieļaujama objektu, kuri veido klasterus, piederība vienlaicīgi vairākiem klasteriem. Darba sākumā tiek apskatīti nestriktas klasterizācijas algoritmi, kuri ir paredzēti datu, kas ir uzdoti vektoru formā, klasterizācijai. Taču nosvērta grafa virsotnes ne vienmēr ir uzdotas vektoru formā. Darba galvenais mērķis ir izpētīt metodi, ar kuras palīdzību ir iespējams veikt nosvērta grafa nestriktu klasterizāciju. Šī iemesla dēļ tiek apskatīti un salīdzināti spektrālas klasterizācijas algoritmi. Darbā tiek apskatīti daži nosvērta grafa nestriktas spektrālas klasterizācijas piemēri. Tiek izstrādāta jauna pieeja nosvērta grafa nestriktai klasterizācijai pēc divām pazīmēm. Atslēgas vārdi: grafs, apakšgrafs, Laplasa matrica, nestrikta klasterizācija, spektrāla klasterizācija.",0
892,Ar pirolīzes izsmidzināšanas un anodēšanas metodēm iegūtu metālu oksīdu plāno kārtiņu heterostruktūru fotofizikālo īpašību pētījumi,"Izmantojot pirolīzes izsmidzināšanas un anodēšanas metodes, iegūti dažādu metālu oksīdu pārklājumi un to heterostruktūras. Rentgendifrakcijas un skenējošās elektronmikroskopijas metodes izmantotas iegūto kārtiņu struktūras un morfoloģijas pētījumiem, bet fotoelektroķīmiskās metodes – gaismas jutības pētījumiem. Iegūtajās kārtiņās un daudzslāņu struktūrās pētīts gaismas ģenerēto lādiņnesēju dzīves laiks un kustīgums, kā arī slāņa biezuma, robežvirsmas un nākošā kontaktējošā slāņa materiāla ietekme uz fotoģenerēto lādiņnesēju dzīves laiku.Atslēgas vārdi: metālu oksīds, plānslāņu sistēma, izsmidzināšanas pirolīzes metode, plānās kārtiņas, fotoelektrods.",0
893,Plānu kārtiņu elektro optiskā koeficienta noteikšana ar vājinātās iekšējās  atstarošanās metodi,"Mūsdienās strauji attīstās optisko tehnoloģiju nozīme datu pārraidē. Kā piemēru var minēt organisko materiālu, kuriem ir nelineāri optiskas (NLO) īpašības, ieviešanu telekomunikāciju tehnoloģijās. Viens no svarīgākajiem parametriem NLO materiālu raksturošanai ir tā elektro optiskais (EO) koeficients. Lai noteiktu NLO materiālu EO koeficientu, tika izmantota vājinātās iekšējās atstarošanās metodi.Vājinātās iekšējās atstarošanās metodes pielietošanu sarežģī tās būtiskās prasības pret materiāla sagatavošanu – to virsmām ir jābūt pēc iespējas gludākām, kā arī jāspēj nodrošināt optiska viļņa vadīšanas nosacījumus. Neskatoties uz to, tā ir viena no populārākajām metodēm plānu kārtiņu EO koeficienta noteikšanai. Darbā tiks apskatīti EO koeficienta mērījumu rezultāti plānām kārtiņām, kā arī sīkāk skaidrotas metodes priekšrocības un trūkumi.",0
894,Redzes uztveres treniņš ar dažādas grūtības pakāpes stimuliem,"Maģistra darbs uzrakstīts latviešu valodā uz 76 lapām, satur 41 attēlus, 19 tabulas, 2 pielikumus, 39 literatūras avotu atsauksmes.Atslēgas vārdi: uztveres mācīšanās, Gabora režģis.Darba mērķis: novērtēt stimulu uztveres uzlabojumus un to lielumu atšķirību pēc treniņa ar dažādas grūtības stimuliem.Eksperimenta dalībnieki: 15, kas sadalīti grupās pa 5 un pildīja eksperimentu ar dažādas grūtības stimulu. Metode: stimulu veido Gabora režģi, kuru skaits atkarīgs no stimula grūtības. Vienlaicīgi tiek rādīts 1 stimuls un jāpasaka vai tas ir pilns vai tukšs, pa labi vai pa kreisi. Rezultāti un analīze: tiek iegūtas pareizo atbilžu skaita un reakcijas laika izmaiņas. Dati analizēti zīmējot psihometriskās līknes, veicot korelācijas analīziSecinājumi: pie treniņa ar augstas grūtības stimulam, notiek uzlabojuma pārnese uz zemākas grūtības stimuliem",0
895,Redzes lauka novērtējums autovadītājiem,"Novērtēt vai Essilor Ergovision - Physiological Visiotest iekārta ir piemērota autovadītāju redzes lauka skrīningam.Redzes lauks tika novērtēts 373 dažādu kategoriju transportlīdzekļu vadītājiem.Pētījumā redzes lauks tika novērtēts ar Essilor Ergovision iekārtu un Humphrey Zeiss HFA II perimetru. Ar Essilor Ergovision iekārtu var novērtēt horizontālo redzes lauku autovadītājiem 60° – 100° robežās monokulāri un nazālajā rajonā centrālo 10° robežās. Humphrey Zeiss HFA II perimetra uzrādītie redzes lauka defekti horizontālājā virzienā uzrādās arī ar Essilor Ergovision iekārtu. Essilor Ergovision iekārta ir piemērota autovadītāju horizontālā redzes lauka skrīningam.  Tomēr, ja redzes lauka perifērijā vai centrā novēro redzes lauka ierobežojumus, būtu nepieciešama rūpīgāka redzes lauka pārbaude.",0
896,Pacienti ar konverģences nepietiekamību optometrista praksē,"Darba mērķi:Novērtēt konverģences nepietiekamības izplatību optometrista praksē. Novērtēt pacientu līdzestību konverģences nepietiekamības ortoptiskā ārstēšanā. Novērtēt ārstēšanas ilgtermiņa efektivitāti pacientiem, kuri izgājuši redzes terapijas kursu.Metode:Tika izanalizētas 670 pacientu kartiņas. Statistiskie dati no 656 pacientu kartiņām tika izmantoti analīzei. Subjektu vecums bija no 5 līdz 84 gadiem, no viņiem 466 bija sievietes un 190 – vīrieši. 14 pacienti ar pastāvīgo šķielēšanu tika izslēgti.Pacienti tika klasificēti atbilstoši viņu tuvuma eksoforijas virzienam un sekojošo klīnisko pazīmju skaitam: (1)eksoforija tuvumā, kas ir ≥ 4 ∆ par tāluma heteroforiju; (2)nepietiekamas pozitīvas fūziju rezerves; (3)attālināts konverģences tuvuma punktsTālāk pacienti tika klasificēti: bez konverģences nepietiekamības (tuvumā nav eksoforijas vai starpība starp tāluma un tuvuma eksoforiju ",0
897,Pārtikas un veterinārā dienesta nacionālā diagnostikas centra debitoru analīze,"Darbs sastāv no divām daļām – teorētiskās un praktiskās. Teorētiskajā daļā ir ieskats par izlasēm un izlašu metodēm – ir dots to īss apraksts. Sīkāk tiek aplūkotas vienkāršā gadījumizlase, stratificētā gadījumizlase un daudzpakāpju izlase. Katrai no minētajām izlases metodēm ir veltīta nodaļa, kurā tiek dotas galvenās formulas un apzīmējumi, teorēmas un secinājumi.Darba praktiskajā daļā šīs metodes tiek pielietotas, veicot Pārtikas un veterinārā dienesta Nacionālā diagnostikas centra debitoru apsekojuma analīzi, kuras mērķis ir novērtēt debitoru kopējā parāda summu un vidējo rēķinu apmaksas termiņu.",0
898,Ar ALD tehnoloģiju uzklātu ZnO nanoslāņu struktūra un optiskās īpašības,"Darbā tiek pētīta struktūra un optiskie parametri četriem cinka oksīda plāno kārtiņu paraugiem ar dažādiem biezumiem. Tie tika iegūti ar ALD (atomic layer deposition) metodi, kas ļauj iegūt konformālas plānās kārtiņas uz praktiski jebkuras pamatnes. Būtiskākie plāno kārtiņu parametri, kas tika noteikti ar dažādām metodēm ir biezums, ķīmiskais sastāvs, caurlaidība un fotoluminescence.Galvenais darba uzdevums ir noteikt saistību starp struktūras un optiskajiem parametriem, kas ļauj turpmāk precīzi zināt, kāda struktūra jāizveido, lai iegūtu vajadzīgās optiskās īpašības.",0
899,Redzes asuma atkarība no optiskā defokusa un apmiglojuma adaptācijas,"Bakalaura darbs ir uzrakstīts latviešu valodā, datorsalikumā uz 34 lapaspusēm. Tas satur 18 attēlus, 1 tabulu, 22 atsauces uz literatūras avotiem.Darba mērķis: novērtēt, kā optiskā apmiglojuma līmenis un adaptācijas ilgums ietekmē redzes asuma uzlabošanos.Metodika: apmiglojums tika ierosināts, izmantojot +1,0 D un +2,0 D optisko apmiglojumu, adaptācija katram optiskā apmiglojuma līmenim ilga 15 un 30 minūtes. Pirms un pēc apmiglojuma adaptācijas tika mērīts redzes asums, izmantojot The Freiburg Visual Acuity Test programmu.Secinājumi: vairumam dalībnieku redzes asuma uzlabojums bija lielāks pēc +1,0 D liela optiskā apmiglojuma adaptācijas, nekā pēc adaptācijas +2,0 D lēcai. Palielinot apmiglojuma adaptācijas laiku, tiek iegūtas lielākas redzes asuma pieauguma vērtības.Atslēgas vārdi: defokuss, apmiglojuma adaptācija, redzes asums.",0
900,"Krāsu redzes novērtēšana ar Rabkina, Farnsworth D-15 un HRR testiem skolas vecuma bērniem","Bakalaura darbs ir uzrakstīts uz 35 lapām. Tas satur 19 attēlus, 3 tabulas, 4 pielikumus un 19 literatūras avotu atsauces.Mērķis: Izvērtēt un atrast labāko metodi skolas vecuma bērnu krāsu redzes defektu novērtēšanai.Pētījumā piedalījās 23 skolēni ar krāsu redzes defektu un 29 dalībnieki ar normālu krāsu redzi. Skolēnu krāsu redze tika novērtēta ar Rabkina, Farnsworth D-15 un HRR testiem.3 skolēniem tika identificēts protan defekts, bet 14 – deutan. 6 skolēniem nebija iespējams klasificēt KRD tipu, jo katrs no testiem uzrādīja atšķirīgu rezultātu. Krāsu redzes defekta esamību vislabāk identificēja Rabkina tests (100%). Krāsu redzes defekta smaguma pakāpes novērtēšanā labāki bija Farnsworth D-15 (100%) un HRR testi (83%). Atslēgas vārdi: krāsu redze, krāsu redzes defekti, krāsu redzes testi, krāsu redzes novērtēšanas metode.",0
901,Ar kadmiju aktivēta cinka oksīda luminiscence,"Darbā tika iegūti ar Cd aktivēta ZnO paraugi (Cd koncentrācija 1-15%) uz stikla un kvarca pamatnēm. Paraugu iegūšanai izmantotā metode bija ekstrakcijas-pirolītiskā metode. Paraugiem tika izdarīti rentgenstaru difrakcijas (XRD) un fotoluminiscences spektra mērījumi. Darbā tika noskaidrots, ka paraugi uz stikla pamatnēm ir novērojami XRD maksimumi, taču spēcīga stikla luminiscence traucēja iegūt šo paraugu luminiscences spektru. Paraugs uz kvarca stikla pamatnes neuzrādīja XRD maksimumus, taču tā luminiscences spektrs bija līdzīgs literatūrā aprakstītiem paraugiem ar līdzīgu sastāvu. Papildus ieteikums ir ekstrakcijas-pirolītiskās metodes attīstīšana, īpaši pie augstākas Cd piejaukumu koncentrācijas.",0
902,Pseidoizohromatisko testu pielietojamība standartizētiem gaismas avotiem,"Bakalaura darbs ir uzrakstīts latviešu valodā, uz 35 lappusēm. Tas satur 23 attēlus, 1 tabulu, 2 vienādojumus, 26 literatūras avotu atsauces, 3 pielikumus.Darba mērķis: Pārbaudīt četru pseidoizohromatisko krāsu redzes testu uztveres atšķirību likumsakarības dažādu standartizētu apgaismojumu apstākļos.Metode: 4 dažādos apgaismojumos tiek veikta krāsu redzes pārbaude ar 4 dažādiem pseidoizohromatisko plašu testiem (H.R.R., Išihara plates, Wang tests, Rabkina tests).Rezultāti: Visaugstākā visu testu kopējā jutība bija D65 standarta apgaismojumā - 0.71, savukārt viszemākā testu kopējā jutība bija TL84 apgaismojumā- 0.68, F un CWF apgaismojumos jutība bija tikai nedaudz lielāka (0.69) kā TL84, taču nebija tik augsta kā D65 apgaismojumā.Atslēgas vārdi - krāsu redzes traucējumi, pseidoizohromatiskās plates, apgaismojuma spektrs.",0
903,Skolēnu motivēšana pamatskolas fizikas apguvei,"Darba mērķis ir noskaidrot faktorus, kas kavē pamatskolas skolēnu motivāciju mācīties fiziku, un piedāvāt risinājumus kā tos novērst, izmantojot dažādas mācību metodes un formas, uzskates un modernos mācību līdzekļus. Tas radies, ņemot vērā autores personīgo pieredzi, strādājot skolā par fizikas skolotāju pamatskolas klasēs un konstatējot, ka skolēniem ir salīdzinoši zema motivācija mācīties fiziku.Darbā apskatīts, kas ir motivācija, tās veidi, pastiprinātāju ietekme uz motivāciju, motivāciju kavējošie faktori, kā arī sniegts ieskats par darba praktisko daļu, kurā aplūkoti aprobēti pamatskolas skolēnu motivēšanas paņēmieni fizikā.Darba gaitā iegūtie rezultāti parāda skolēnu attieksmes maiņu pret fiziku mācīšanos, kā arī atspoguļo viņu sekmju līmeni pirms un pēc motivēšanas.",0
904,Zemo temperatūru luminiscence AlN pulveriem,"Darbā ar ir pētīta AlN nanopulvera un makropulvera luminiscence plašā temperatūru rajonā no 8 K līdz  300 K. Tika mērīti fotoluminiscences un tās ierosmes spektri. Ir atrasts, ka abos materiālos vieni un tie paši defekti rada galvenās luminiscences joslas pie 420 nm un 480 nm, kas ir jau zināmas AlN keramikā. 420 nm luminiscenci saista ar skābekli saturošiem centriem materiāla tilpumā, bet 480 nm luminiscenci – ar līdzīgiem virsmas defektiem. Luminiscences ierosmes spektros bez jau zināmām joslām pie 250 nm un 280 nm, kas atbild par 420 nm un 480 nm luminiscenci, tika atrastas jaunas 320 nm un 340 nm joslas. Šīs ierosmes joslas mēs saistām ar luminiscences centra tiešu ierosināšanu enerģijas līmenī, no kura notiek luminiscences izstarošana. Palielinoties temperatūrai no 8 K līdz 300 K, 420 nm un 480 nm luminiscences intensitāte samazinās, ko var saistīt ar temperatūras izraisītu bezizstarojuma procesu īpatsvara palielināšanos luminiscences procesos. Iegūtie rezultāti ļauj prognozēt, ka gan AlN nanopulveris gan arī AlN makropulveris varētu būt perspektīvi materiāli jaunu redzamās gaismas avotu izveidei.",0
905,Teksta nozīmes vizualizēšana,"Dabiskās valodas apstrāde ir vienkāršs un efektīvs veids, lai aprakstītu vizuālu scēnu.Izprast semantiskas dabiskās valodas ir grūts un sarežģīts uzdevums datoriem. Šī darbamērķis ir izpētīt esošās zināšanu attēlojuma metodes un izveidot automātisku sistēmuanimācijas scēnai veidošanai no teksta. FrameNet pieeja tiek izmantota vārdu nozīmesattēlošanai un tā nodrošina zināšanu bāzei semantisko lomu marķēšanai. FrameNet ļaujapvienot teksta vārdus semantiskajā nozīmi, pamatojoties uz tematisko lomu ideju kā uzcentrālo nozīmes aspekts. Teksta uz scēnu pārveides process sastāv no trim posmiem.Informācijas ieguves posms rada semantiskā struktūras attēlojumu. Nākamais posms nosakavizuālus elementus un ainas darbības, izmantojot plānošanas sfēras definīcijas valodu.Pēdējais posms rada scēnas animāciju.",0
906,Matemātiskās spēles 7.-9.klasei,"Diplomdarbā „Matemātikas spēles 7. - 9. klasei” tiek noskaidrots, kāda ir mācību metode „spēle”, kā to klasificē, kāda ir tās nozīme un piedāvātas dažāda veida spēles 7. - 9. klasei.  Pirmā nodaļa tiek veltīta šīs mācību metodes izpētei, tātad šajā nodaļā var atrast informāciju par šo metodi, tās nozīmi, klasifikāciju un struktūru, kā arī mācību metodes nepieciešamība mūsdienu skolā. Savukārt otrajā nodaļā tiek piedāvātas dažas spēles un skolēnu aptauja par to, ko viņi domā par šo metodi, vai tā viņiem patīk un palīdz iemācīties jauno tēmu vai nostiprināt jau esošo mācību vielu.Diplomdarbā ir 54 lappuses datorsalikuma teksta un pielikums- kaste, kurā ir disks, kurā atrodamas spēles 7.- 9. klasei, spēļu plāni un nepieciešamie atribūti, lai veiksmīgi izspēlētu visas spēles no 7. līdz 9. klasei. Diplomdarbā ir 12 tabulas un 7 diagrammas, bet pielikumā ir 30 tabulas.",0
907,Ātro zelta jonu izraisītās struktūras un nanomehānisko īpašību izmaiņas LiF kristālos,"Darbā pētītas struktūras un mikromehānisko īpašību izmaiņas LiF monokristālos, apstarojot tos ar ātrajiem zelta joniem. Pētījumos izmantotas nanoindentēšanas, optiskās, atomspēka un skenējošās elektronu mikroskopijas, un optiskās absorbcijas spektroskopijas metodes. Struktūras pētījumi uz apstarotās virsmas un profila virsmām parādīja, ka, apstarojot LiF ar fluenci 5•1012 joni/cm2, kas atbilst 68 MGy dozai, notiek apstarotā slāņa nanostrukturēšanās. Atomspēka mikroskopijas pētījumi parādīja, ka apstarotais slānis sastāv no kolonnveida graudiem ar šķērsgriezumu 50-100 nm. Nanoindentēšanas pētījumos konstatēta ievērojama (~3 reizes) apstarošanas izraisīta cietības paaugstināšanās. Noskaidrots, ka cietības izmaiņas visā jonu iespiešanās dziļumā korelē ar jonu enerģijas zudumiem, kuru aprēķināšanā tika izmantota nozarē zināmā programma SRIM 2008.",0
908,Diferenču shēmas ar precīzo spektru diferenciālvienādojumiem ar pirmā veida robežnosacījumiem,"Bakalaura darba "" Diferenču shēmas ar precīzo spektru diferenciālvienādojumiem ar pirmā veida robežnosacījumiem"" mērķis - salīdzināt diferenču shēmas ar precīzo spektru ar citām diferenču shēmām parastajiem un parciāliem diferenciālvienādojumiem ar pirmā veida robežnosacījumiem.Darba ietvaros tika pētītas dažādas diferenču shēmas dažādiem otrās kārtas lineāriem diferenciālvienādojumiem ar konstantiem koeficientiem, kā arī siltuma vadīšanas un stīgas svārstību vienādojumam.Balstoties uz izstrādātu teoriju tika iegūti nozīmīgi rezultāti, kā arī noformulētas un pierādītas divas teorēmas.",0
909,SiO2 stikla virsmas parametru mērījumi ar mikroskopijas metodēm,"Šajā bakalaura darbā tiek pētīta dažādu apstrādes veidu ietekme uz SiO2 stikla virsmu. Tika ņemtas piecas dažādi apstrādātas augstfrekveņču bezelektrodu lampas. Pirmā lampa bija bez jebkādas apstrādes, otra un trešā tika ķīmiski apstrādātas ar tekilu un spirtu, ceturtā un piektā tika apstrādātas ar Ar un Se, un Ar un As plazmu. No lampām tika iegūti stikla virsmas paraugi. Attiecīgi to virsmas tika pētītas ar atomspēku mikroskopu (AFM) un rezultāti apstrādāti ar datu apstrādes programmatūru. Rezultātā tika iegūti dati par piecu dažādu apstrādes veidu ietekmi uz stikla virsmu un tās parametriem. Mērījumus ir iespējams apskatīties 2D, 3D un tabulas veidā ar raksturīgajiem parametriem. Būtiskākais secinājums- ka katrs apstrādes veids virsmu ietekmē citādāk.",0
910,Interneta radio vortāls,"Darba mērķis ir izveidot ērtu, viegli pieejamu Interneta radio vortālu. Interneta radio vortāls ir virtuāls projekts, kas ļauj lietotājiem pašiem sastādīt savu dziesmu sarakstu un augšupielādēt sev tīkamās dziesmas, kā arī klausīties populāras vortāla dziesmas. Lai lietotājs varētu klausīties Interneta radio vortālu, viņam nav obligāti jābūt reģistrētam radio vortālā. Toties katram reģistrētam lietotājam ir savs dziesmu sarakstu. Kā arī lietotājam ir iespējams apskatīties savu klausītāko dziesmu statistiku, kā arī visa vortālā klausītāko dziesmu statistiku.",0
911,Fiksācijas disparitāte un dinamiskās verģences atbilde uz dažāda lieluma disparitāšu stimuliem,"Mērķis. Izvērtēt dinamiskās verģences atbildes uz dažāda lieluma verģences stimuliem un to saistību ar fiksācijas disparitāti.Subjekti. Eksperimentā piedalījās 13 subjekti.Metode. Mērījumu veikšanai tika izmantots “eYetest_riga3” tests. 60 cm attālumā tika noteikta fiksācijas disparitāte un dinamiskās verģences atbildes uz dažāda lieluma verģences stimuliem. Rezultāti. Subjektus atkarībā no verģences atbilžu asimetrijas var sadalīt 4 grupās. Subjektiem ar labāku konverģences atbildi bija ezo fiksācijas disparitāte. Tikai pusei no subjektiem ar ekso fiksācijas disparitāti novēroja labāku diverģences nekā konverģences atbildi.Secinājumi. 1. Ja pie 60’ liela verģences stimula subjektam novēro verģences atbilžu asimetriju, tad pie lielāka (120’) verģences stimula saglabājas analoga verģences atbilžu asimetrija, bet pie mazāka verģences stimula analoga verģences atbilžu asimetrija nesaglabājas. 2. Pie lieliem stimuliem verģences ātrums sākumposmā ir lielāks un dilst ātrāk nekā pie mazākiem verģences stimuliem. 3. Subjektaiem ar ezo fiksācijas disparitāti ir labāka konverģences atbilde. 4. Subjektiem ar ekso fiksācijas disparitāti diverģences atbilde labāka ir tikai 50% gadījumu.",0
912,Laikā mainīgu tekstūru segmentācija,"Bakalaura darbs ir uzrakstīts latviešu valodā uz 51 lappuses. Tas satur 25 attēlus, 2 tabulas, 28 atsauces uz literatūras avotiem un 4 pielikumus.Mērķis: Izpētīt atšķirības laikā mainīgu tekstūru segmentācijas procesā. Subjekti: Eksperimentā piedalījās 9 subjekti vecumā no 21 līdz 26 gadiem. Netika veikta specifiska eksperimenta dalībnieku atlase.Metodes: Izoluminances punkta noteikšanai tika izmantota „flikera” metode. Segmentācijas laiku noteikšanai tika izmantota psihofizikālā divu alternatīvu piespiedu izvēles metode (2AFC).Rezultāti un secinājumi: Izstrādātā metodika ir pārbaudīta, un tā ir atbilstoša laikā mainīgu tekstūru segmentācijas laika noteikšanai. Eksperimentā pierādīts, ka laikā mainīgu tekstūru krāsa segmentācijas laiku neietekmē (p=0,05). Laikā mainīgu tekstūru segmentācijas laiku ietekmē tekstūru dizains (p=0,05).Atslēgas vārdi: redzes ceļi, oponentās krāsas, tekstūru segmentācija, horizontālās saites.",0
913,Konferenču reģistrs,"Sistēmas „Konferenču reģistrs” galvenās funkcijas ir uzglabāt informāciju par notiekošajām konferencēm, padarīt šo informāciju pieejamu interesentu lokam, ļaut ērti atlasīt konferences pēc dažādiem kritērijiem un apmainīties ar viedokļiem – komentēt konferences.Galvenā sistēmas īpatnība ir tāda, ka lietotājiem izsūtīs paziņojumus uz e-pastu, kur būs rakstīts, cik dienu atlicis līdz apraksta vai raksta anotācijas iesniegšanas termiņa beigām.  Sistēmai ir meklētājs, tas ļauj ērti atlasīt lietotājam nepieciešamo informāciju.",0
914,Datortīklu uzbrukumu atklāšana un aizsardzības pasākumi,"Arvien biežāk notiek piekļuve svarīgiem datiem datortīklā, kuriem vēlas piekļūt arī uzbrucējs. No uzbrucēja pieejas metodēm var mācīties aizsargāt savu datortīklu. Mēģinājums ielauzties datortīklā ir labs sākums datortīkla drošības problēmu atrisināšanā. Šajā darbā mēs aplūkosim konkrētu datortīklu un mēģināsim atklāt un novērst drošības problēmas. Rezultātā datortīkls tiks pārplānots, lai nodrošinātu lielāku drošības līmeni.",0
915,Nedokumentētas mantotās programmatūras automātiskā reversā inženierija,"Projekta sākuma mērķis bija izstrādāt universālu translatoru no jebkuras programmēšanasvalodas uz GRADE diagramma,.Bija nolemts izveidot divposmu reversu inženierijas procesu, kur katru posmu reprezentēatsevišķais rīks. Pirmais rīks lasīs programmas pirmkodu un ģenerēs konkrēti formatēto XMLdatni. Šī datne pēc tam tiek apstrādāta ar otro rīku, kurš prot konvertēt XML failus uzGRADE diagrammu formātu. Bija arī izteikta vēlēšanās, ka otram rīkam arī jābūt vieglikonfigurējamam un pēc iespējas plastiskam.Sakarībā ar šiem pieprasījumiem tika izstrādāti divi rīki: „naturalToXml” un „XmlToElf”.ņ „naturalToXml” ir rīks Natural valodas konvertēšanai XML formātā.ņ „XmlToElf” ir rīks XML pārveidošanai GRADE diagrammu formātāPēc šo rīku izstrādāšanas bija arī izveidots kopīgs GUI interfeiss un nosaukts par„naturalToElf”.",0
916,"Tīkla noslodzes izpēte, tīkla pārbaude, tīkla optimizācija un tīkla paplašināšana","Šī darba mērķis ir lokālā tīkla pētīšana un optimizācija uzņēmumā SIA „Datorikas Institūts DIVI”. Tā sastāv no vairākiem posmiem. No sākuma tika uzzināta tīkla struktūra. Tad tika analizēta tīkla noslodze. Tīkla pētīšanas laikā tika konstatēta vēl viena problēma – dažas tīkla kartes sūtīja kļūdainas paketes. Tika sastādītas dažas rekomendācijas tīkla optimizēšanai. Lai uzņēmums varētu pāriet uz Gigabit Ethernet tīklu, tika pārveidotas vairākas rozetes; tika pieslēgti visi četri tīkla vadu pāri, nevis divi. Tika arī pievienotas dažas jaunas rozetes, lai būtu iespēja paplašināt tīklu.",0
917,Rīki plaģiātisma novēršanai un atpazīšanai tekstuālos dokumentos,"Darbā tiek apskatītas kā vispārīgas, tā arī konkrētas plaģiātisma definīcijas. Tiek apskatīta plaģiātisma uztvere un klasifikācija dažās lielās zinātniskās institūcijās – ACM, IEEE, MIT un Stenfordas universitāte. Tiek analizēta pašreizējā situācija plaģiātisma novēršanā Latvijas Universitātē un ieteikti risinājumi situācijas uzlabošanai. Darbā tiek piedāvāti uzlabojumi autora rīka modelim plaģiātisma atpazīšanai internetā pieejamos dokumentos, kā arī veikta jauna meklēšanas rīka izvēle. Uzlabojumi tiek piedāvāti arī rīka modelim, kas atpazīst plaģiātismu lokāli izvietotos dokumentos. Šie uzlabojumi, ļauj meklēt ne tikai precīzas kopijas, bet arī kopijas ar pārveidojumiem. Rīku modeļi tiek pielāgoti pašreizējai LU plaģiātisma definīcijai. Darbā tiek piedāvāts eksistējošs risinājums plaģiātisma atpazīšanai Latvijas Universitātes e-studiju videi Moodle. Kā arī darbā ir pieejams vairāku citu rīku apskats. Atslēgvārdi: plaģiātisms, plaģiāts, teksts, novēršana, atpazīšana, rīks.",0
918,Nātrija atomu virsskaņas kūļa iekārtas un masspektrometra izveidošana,"Šī bakalaura darba mērķis:1)uzbūvēt atomāri molekulāro virsskaņas kūļa iekārtu un veikt kūļa diagnostikas eksperimentu.2)izstrādāt datorizētu datu reģistrācijas sistēmu,3)uzbūvēt modificēto McLaren tipa lidojuma lika (Time-of-Flight) masspektrometru.Darbā atspoguļoti teorijas pamati un tehniskās detaļas, kas jāņem vērā būvējot šāda tipa ierīces, kā arī aprakstīti paņēmieni un demonstrēts ar piemēru kā tās izmantot praksē. Darbs var tikt izmantots, lai iepazītos ar atomāri-molekulāro kūļu tehniku, kā arī kā rokasgrāmata lai uzbūvētu vienkāršu TOF masspektrometru.Kūļa iekārta un masspektrometrs ir uzbūvēti no jauna, izmatojot kā laboratorijā pieejamās detaļas un aparatūru, tā arī integrējot jaunas komponentes.Šis darbs ir LU Lāzercentra Molekulāro kūļu laboratorijā pavadīto 2 darba gadu rezultātu apkopojums.Atslēgvārdi: virsskaņas molekulārā kūļa iekārta, Time-of-Flight masspektrometrs, virsskaņas kūlis.",0
919,Drošības pārbaude tīmekļa lietojumprogrammām,"Darbā apskatītas metodes un rīki, ar kuru palīdzību var veikt drošības pārbaudi tīmekļu lietojumprogrammām. Drošības pārbaudes mērķis ir pārliecināties, ka lietojumprogrammas konkrētā vide nesatur nevienu ievainojamību, kuru varētu ļaunprātīgi izmantot. Galvenie pārbaudes virzieni ir vērsti tieši uz tīmekļa lietojumprogrammas koda un arhitektūras kvalitātes pārbaudi par pamatu izvēloties tieši PHP un MySQL tehnoloģijās veidotas lietojumprogrammas. Autors konstatē vairākas ievainojamības plaši lietotām atklātā pirmkoda tīmekļa lietojumprogrammām. Autors veic praktiski drošības pārbaudi sekojošām atklātā pirmkoda lietojumprogrammām: TaskDriver, eTicket, OneOrZero Task Management System, phpMyAdmin.",0
920,FreeBSD žurnalēšanas rīki un to integrēšana,"FreeBSD oprētājsistēma tiek plaši izmantota dažādos serveru risinājumos, kur lietotāja un sistēmas aktivitātes tiek fiksētas ar syslog rīka un FreeBSD drošības notikumu auditēšanas sistēmas palīdzību. Lai veiktu šo datu ātru apstrādi un analīzi, ir nepieciešams attiecīgs rīks. Šobrīd nav pieejami rīki, kas veiktu šo abu sistēmu ģenerēto datu sasaisti un analīzi.Bakalaura darbā „FreeBSD žurnalēšanas rīki un to integrēšana” ir apskatīts FreeBSD operētājsistēmā iekļautais žurnalēšanas rīks syslog un drošības notikumu auditēšanas sistēma, kā arī šo rīku integrēšanas iespējas. Darba mērķis ir veikt abu sistēmu izpēti un veikt pētījumu par programmas izstrādi, kuras pamatfunkcijas būtu abu sistēmu veidoto ziņojumu failu apvienošana, to saturošo notikumu analīze un sasaistīšana.Darba izstrādes laikā iegūtie rezultāti nākotnē tiks izmantoti jauna rīka izstrādei.",0
921,Metāla ftalocianīna molekulārās diodes elektrisko īpašību pētījumi amonjaka vidē,"Šajā darbā tika izmantoti divu veidu ftalocianīnu atvasinājumi: PcNi un F16PcNi. Tika pārbaudīta reducējošas gāzes (NH3) ietekme uz paraugu elektriskajām īpašībām, lai varētu izveidot amonjaka sensoru. Elektrovadāmības procesi paraugos tika pētīti ar voltampēra raksturlīkņu palīdzību. Virsmas elektrisko īpašību maiņa uz parauga virsmas tika pētīta ar Kelvina zondes metodi, mērot kārtiņas virsmas potenciāla vērtības.Darba gaitā tika veidoti “sandwich” tipa paraugi ar abiem materiāliem (F16PcNi un PcNi) starp Au un Al elektrodiem, kur vienam bija atsegts fluorētais ftalocianīns, bet otram – nē. Tika konstatētas, ka F16PcNi kārtiņā rodas neatgriezeniskas izmaiņas amonjaka ietekmē. Pēc daudziem eksperimentiem tika secināts, ka gāzes jutīgu diodi iespējams izveidot tikai ar paraugu, kuram PcNi pilnībā nosedz F16PcNi kārtiņu.",0
922,"Mitsuhiro Odavaras spēle - ""Dubultie puskubi""","Bakalaura darbā aplūkota Mitsuhiro Odavaras spēle, kas sastāv no astoņām dažādām detaļām. Katra detaļa ir izveidota no diviem puskubiem – paralēlskaldņa un trijstūra prizmas. Izstrādātas datorprogrammas, ar kuru palīdzību var atrisināt spēles galveno uzdevumu – atrast visus kuba salikumus, kā arī atlasīt interesantākos salikumus. Turklāt ir atrasti visi paralēlskaldņi un to salikšanas variantu skaits no astoņām spēles detaļām.",0
923,Microsoft Office aizstāšana ar OpenOffice.org. Barjeras un finansiālie apsvērumi,"Šobrīd izplatītākais biroja programmu komplekts ir Microsoft veidotais Office. Tomēr līdzās tam pastāv konkurētspējīga alternatīva – Sun Microsystems OpenOffice.org.Šajā darbā aplūkoti abi biroja programmatūras komplekti un veikts to salīdzinājums, noskaidrojot kādas barjeras un finansiālie apsvērumi pastāv Microsoft Office aizstāšanai ar OpenOffice.org. Tika veikta izpēte par reālo programmu izmantojumu ikdienas darbā un apskatītas nākotnes perspektīvas abām programmām. Ar analīzes palīdzību noskaidrotas barjeras un doti iespējamie risinājumi to novēršanai, kā arī iespējamie ieguvumi, aizstājot Microsoft Office ar OpenOffice.org.Lai nodrošinātu darbam pēc iespējas lielāku objektivitāti, par pamatojumu un analīzes avotu izmantota produktu dokumentācija, reālās dzīves situācijas, kā arī vairāku desmitu cilvēku izteiktie viedokļi par abiem apskatītajiem produktiem.",0
924,Analītiskās ģeometrijas jautājumu diferencēta mācīšana un zināšanu pārbaude,"Maģistra  darbs  ir  veltīts  analitiskās ģeometrijas sākuma materiāla izstrādāšanai.                   Pamata saturā ir analītiskās ģeometrijas kursa jautājumiem (otrās kārtas virsmas ),virsmu konstruēšana EXCELā. Kā arī aplūkota  teorija,analītiskās ģeometrijas teksta uzdevumu risinājumu paraugi,jautājumi pašpārbaudei.                                                                               Pielikumā ir četras mācību filmas par vērtēšanas sistēmu un citiem analītiskās ģeometrijas jautājumiem.                                                                                                                                      Visi materiāli var būt izvietoti internetā un tad katrs personālā datora lietotājs varēs ne tikai pārbaudīt savas zināšanas,bet arī saņemt konsultāciju analitiskajā ģeometrijā. Materiāls var būt izmantots kā sākuma materiāls lekciju kursa veidošanai citos priekšmetos internetā.",0
925,Vispārinātās empīriskās ticamības metodes un to pielietojumi statistikā,"Darbs aplūko empīriskās ticamības metodi un tā vispārinājumus - minimālā attāluma metodes un vispārināto empīriskās ticamības metodes - novērtējušo funkciju modeļiem. Izmantojot vispārinātos empīriskās ticamības metodi, Bondell un Stefanski 2013. gadā piedāvā robustus punktu novērtējumus lineārai regresijai. Kategoriskiem prediktoriem var parādīt, ka, veicot hipotēžu pārbaudi par parametru vērtībām, tiek iegūta populārā ANOVA procedūra. Šajā darbā tiek analizēta Bondell un Stefanski piedāvātās statistikas robežsadalījums un robusto novērtējumu efektivitāte.Balstoties uz duāliem uzdevumiem tika izstrādāta datorprogramma vispārīgo momentu nosacījumu modeļu novērtēšanai un hipotēžu testēšanai. Atslēgas vardi: empīriskā ticamības metode, minimālā attāluma metodes, robusti novērtējumi, lineāra regresija, ANOVA",0
926,Metodiska izstrādne par uzdevumiem matemātiskajā statistikā,"Diplomdarbs tika veikts ar mērķi izveidot metodisku materiālu ar uzdevumiem Fizikas un matemātikas fakultātes bakalaura studentiem matemātiskajā statistikā.Darbā tiek aplūkotas matemātiskās statistikas pamatlietas, respektīvi, darbs sastāv no trīs lielajām tēmām par sadalījuma parametru novērtējumiem, ticamības varbūtību un ticamības intervālu, kā arī hipotēzēm un to pārbaudīšanu. Darba saturs tika veidots, izmantojot darba vadītāja mācību grāmatas [1] un [2], bet, tā kā līdzīgs darbs par uzdevumiem varbūtību teorijā jau ir tapis, tad šī diplomdarba mērķis bija apskatīt daļu no matemātiskās statistikas uzdevumiem. Diplomdarbs satur anotāciju, ievadu, 3 nodaļas, kas ietver nelielu teorijas izklāstu, piemērus ar risināšanas gaitu, kā arī uzdevumus patstāvīgai risināšanai ar atbildēm, secinājumus un literatūras sarakstu. Atslēgas vārdi: matemātiskā statistika, ģenerālkopas sadalījuma parametru novērtējumi, ticamības varbūtība, ticamības intervāls, hipotēžu pārbaude",0
927,Optimālās vadības uzdevums sistēmām ar nobīdi,"Darbā aplūkota parasto diferenciālvienādojumu sistēma ar nobīdi, kura ir atkarīga no vadības. Vienādojumu sistēmas ir specifiska ar to, ka sistēmas labā puse ir atkarīga no atrisinājuma uzvedības vesela laika segmentā [t-h; t].Tiek sniegts atrisinājuma eksistences pierādījums, parādīts, ka vadības funkcijas izvēle, koncentrējot segmentu [t-h; t] dažādās daļās būtiski ietekmē sistēmas atrisinājumu. Tiek sniegts attiecīgs ilustratīvais materiāls.",0
928,Elektrovadoša šķidruma fāzu virsmas dinamikas elektromagnētiskajā laukā modelēšana,"Šajā darbā tiek apskatīta Vuda metāla kausējuma plūsma un fāzu virsmas dinamika elektromagnētiskajā laukā aksiāli simetriskā  indukcijas krāsnī. Izmantojot ANSYS modelēšanas iespējas ir izveidots modelis induktora ieslēgšanas izraisītās fāzu virsmas dinamikas aprēķinam un ieskicēta dinamikas atkarība no induktora strāvas un frekvences. Izstrādātā modeļa verificēšanai tiek apskatīts virsmas stacionārais stāvoklis un iegūtie rezultāti tiek salīdzināti ar stipri vienkāršotu modeli un atbilstošu eksperimentu. Uz aprēķinu rezultātu bāzes tiek analizēta stacionārās virsmas formas atkarība no induktora strāvas un frekvences, tīģeļa aizpildījuma un kausējuma virsmas spraiguma.Atslēgvārdi: Indukcijas krāsns, fāzes virsma.",0
929,Automātiska automašīnu numura zīmju atpazīšana,"Darbā apskatītas attēlu analīzes metodes, kas nepieciešamas numuru analīzē, kā arī soli pa solim apskatīta konkrētas metožu secības pielietojums numuru atpazīšanā. Apskatītās metodes ietver trokšņu filtrus, numura atrašanās vietas noteikšanu, numura stāvokļa noteikšanu un numura normalizāciju. Darbā arī apskatītas metodes, kā atpazīt dinamiskus attēlus. Darba ietvaros izstrādātas divas metodes – līdzīgo kaimiņu metode, kas atļauj sameklēt attēlā iespējamās numura atrašanās vietas, un modificētā Hafa transformācija, kas piemērota tieši numuru slīpuma automātiskai noteikšanai un ir ātrdarbīgāka par klasisko Hafa transformāciju.",0
930,Uzziņu dienesta 1188 datu bāzes pārveidošana un jauno iespēju realizācija,"Šajā darbā tiek apskatītas 1188 uzziņu dienesta sistēmas un to pakalpojumu raksturojums, detalizēti apskatot piedāvāto Interneta uzņēmumu katalogu un parādot tā iespējas. Aprakstīta uzņēmumu kataloga datu bāzes struktūra, kas, savukārt, satur informāciju par visiem Latvijā reģistrētiem uzņēmumiem un organizācijām, kā arī ģeogrāfiskajiem objektiem. Ir apskatītas galvenās datu bāzes tabulas un datu bāzes automātiskās atjaunošanas procedūra, tās priekšrocības un trūkumi. Galvenā uzmanība tika pievērsta datu bāzes izmaiņu uzdevumiem un tās nepieciešamībai.Tika veikta 1188 uzņēmumu kataloga datu bāzes pārveidošana, kas iekļauj izmaiņas datu bāzē un datu struktūrā un sastāv no diviem etapiem: datu atjaunošanas optimizācijas un jauno iespēju realizācijas. Pārveidošanas mērķis ir padarīt datu bāzes atjaunošanu ērtāku un ātrāku, papildināt katalogu Internetā ar iespējām apskatīt uzņēmumu atrašanās vietas un  attēlot Rīgas pilsētas un piepilsētas maršrutus interaktīvajā kartē.Ir dots uzlabota 1188 uzņēmumu kataloga Internetā salīdzinājums ar citiem līdzīgiem ārvalstu katalogiem.",0
931,Binokulāru un atdalītu pēcattēlu krāsas mērījumi dažādu fona spožumu gadījumos,"Maģistra darbs ir uzrakstīts latviešu valodā, datorsalikumā uz 71 lappuses. Tas satur 36 attēlus, 9 tabulas, 41 atsauci uz literatūras avotiem.Darba mērķis: noskaidrot fona spožuma ietekmi uz novēroto pēcattēlu krāsām pie binokulāriem un dihoptiskiem skatīšanās apstākļiem.Metode: binokulāros un dihoptiskos skatīšanās apstākļos tika veikti pēcattēlu mērījumi 8 krāsu stimuliem pie 5 fona spožumiem.Secinājumi:1.Fona ietekme uz pēcattēlu piesātinājumu ir gan binokulāros, gan dihoptiskos mērījumu apstākļos, ar būtiskām atšķirībām foniem F146, F175, F218.2.Dihoptiskos mērījumu apstākļos tika iegūti mazāk piesātināti pēcattēli, izņemot pie līdzvērtīga fona spožuma, kad piesātinājums ir 24% lielāks.3.Pēcattēlu uztvertais gaišums ir pretējs krāsu stimulu gaišumam un aprakstāms ar funkciju y=0,04x2-0,21x+0,04.Atslēgas vārdi: pēcattēli, fona spožums, Lilac Chaser, dihoptisks, DKL krāsu telpa",0
932,Mīksto kontaktlēcu ietekme uz bezkontakta tonometrijas mērījumu rezultātiem,"Mērķis: izpētīt zema moduļa mīksto silikona hidrogēla KL ietekmi uz bezkontakta tonometrijas mērījumu rezultātiem. Metodika: IOS mērīts ar „Keeler” PulsAir 14 subj. (22 acīm) Pielaiko mīkstās Si-Hi KL Biofinity ar dažādiem stiprumiem. Reģistrē IOS ar KL in situ. Secinājumi: 1.Zema moduļa (0,75 MPa) negatīvas Si-Hi KL vidējiizlasei rada negatīvu ΔIOS, bet pozitīvas KL - pozitīvu ΔIOS vērtību. 2. Bezkontakta tonometrijas mērījumu rezultāti ar KL uz acs nav stat. noz. atšķirīgi no mērījumiem, kas veikti uz radzenes, ja KL ir ar mazu negatīvu stiprumu (≤ -2,0 D). 3. Subjektu sākotnējais IOS ir stat. noz. ietekmē ΔIOS vērtību neatkarīgi no kontaktlēcu optiskā stipruma. Jo augstāks sākotnējais IOS, jo lielāka iespēja pazemināti novērtēt IOSKL. 4. Tā kā nomērītā IOSKL vērtību ietekmē gan subjekta IOS gan lietotās KL fizikālie parametri, tad IOS mērījumi ar kontaktlēcām uz acs veicami tikai skrīninga nolūkos un subjektiem, kam labi zināma KL atbilstība acij un lietoto KL fizikālie parametri.",0
933,Ādas hromoforu in vitro kartēšanas maketa izveide un eksperimentāla izpēte,"Darba mērķis ir izveidot ādas hromoforu in vitro maketu un veikt tā optisko īpašību eksperimentālu izpēti ar multispektrālās attēlošanas metodi.Tika izveidoti 4 maketi, kuru optiskās īpašības ir līdzīgas ādas hromoforu optiskajām īpašībām. Ādas hromoforu – bilirubīna, hemoglobīna un melanīna – maketu absorbcijas kvantitatīvai novērtēšanai kopā tika uzņemti 144 spektrālie attēli. Katras hromoforas maketa darbība tika pārbaudīta ar 6 paraugiem, variējot hromoforu koncentrāciju.Darba rezultāti parāda, ka sintezēts bilirubīns, eritrocītu masa, nigrozīns un kafija var tikt izmantoti ādas hromoforu in vitro maketos, lai to optiskās īpašības atbilstu bilirubīna, hemoglobīna un melanīna optiskajām īpašībām ādā. Izveidotie maketi var tikt izmantoti multispektrālās attēlošanas iekārtu kalibrēšanai.",0
934,Scoringa modeļi fizisku personu kredītriska novērtēšanai,"Maģistra darbs tiek veltīts kredītu pieteikumu Scoringa modeļa veidošanai. Darbā apskatīti visi Scoringa modeļa izveides posmi - sākotnējo datu sagatavošana un pārveidojumi, noraidīto pieteikumu slēdziens, mainīgo atlase modelī, parametru novērtēšana un iegūtā modeļa kvalitātes novērtējums.Izmantojot loģistisko regresiju un neironu tīklus, tika izveidoti divi dažādi Scoringa modeļi un salīdzināta to kvalitāte.Veidojot modeļus tika salīdzinātas divas pieejas datu sagatavošanā - fiktīvo mainīgo pieeja un liecības svaru pieeja.",0
935,Nanovadu nanoelektromehāniskais masas sensors,"Nanoelektromehāniskos (NEM) sensorus var izmantot mazas masas objektu svēršanai. Sensoru darbība balstas uz rezonanses frekvences nobīdes mērījumiem, izmainoties sistēmas masai. Pateicoties nanomēroga izmēriem nanovadu sensoru rezonanses frekvences ir augstas un ļoti mazas masas izmaiņas rada detektējamas rezonanses frekvences izmaiņas.Darba mērķis ir izstrādāt eksperimentālu metodi, kas ļautu nanovadu elektromehānisko masas sensoru izmantot dažādu nanoobjektu uznešanai definētā vietā uz sensora, noteikt objekta masu un struktūru, kā arī izpētīt uz nanovadiem balstītās NEM ierīces darbību ietekmējošus faktorus.Darbā demonstrēta kontrolēta grafēna parauga uznešana uz aktīvā elementa – Ge nanovada, kas balstās uz adhēzijas mijiedarbību starp grafēna un germānija virsmām.  Pamatojoties uz iegūtiem eksperimentāliem datiem, tika noteikts atomāro monoslāņu skaits grafēna paraugā.",0
936,Efektivitātes novērtējums dažādu krāsu retroreflektoriem,"Bakalaura darbs ir uzrakstīts latviešu valodā, datorsalikumā uz 43 lapām. Tas satur 31 attēlu, 6 tabulas, 2 pielikumus un 28 atsauces uz literatūras avotiem. Darba mērķis: noskaidrot krāsas ietekmi uz retroreflektīvu materiālu efektivitāti apgrūtinātas redzamības apstākļos.Metode: metodes un iekārtas izveidošana retroreflektoru atstarošanas īpašību mērīšanai dažādos tā apgaismošanas un novērošanas apstākļos.Secinājumi: 1.Mikroprizmatiskās struktūras RR efektīvās darbības leņķis ir šaurs, apmēram 15 grādu robežās.2.Efektīvās darbības leņķa mērījumos statistiski nozīmīgu pārākumu pār hromatiskajiem retroreflektoriem uzrādīja ahromatiskais jeb baltais retroreflektors. 3.Atstarotās gaismas izkliedes mērījumos netika atrasta statistiski nozīmīga atšķirība starp ahromatisku un hromatisku RR datiem.",0
937,Interaktīvo mācību materiālu veidošana matemātikā,"Diplomdarba mērķis ir izpētīt un izstrādāt rekomendācijas interaktīvo mācību materiālu veidošanā un izmantošanai matemātikas stundās.Darba 1. nodaļā apkopota un izanalizēta informācija par interaktīvo mācību materiālu veidošanas rīkiem, kā arī  piedāvāti to izmantošanas raksturīgākie piemēri. 2. nodaļā apkopoti un strukturēti pa tematiem vidusskolas matemātikas kursa izmantojamie interaktīvie mācību materiāli. 3. nodaļā tiek piedāvāti risinājumi materiālu efektīvam lietojumam. 4. nodaļā atrodami autores gatavotie interaktīvie materiāli.Darba apjoms 84 lpp., kas strukturēts 4 nodaļās un ietver 3 tabulas, 57 attēlus, pievienoti 6 pielikumi, izmantoti 143 bibliogrāfiskie avoti.Atslēgvārdi: matemātika, interaktīvie mācību materiāli, matemātikas didaktika, interaktīvo mācību materiālu veidošanas rīki",0
938,7.-8.klašu matemātikas kursa tematu nobeiguma darbu analīze,"Diplomdarbā „7. – 8. klašu matemātikas kursa tematu nobeiguma darbu analīze” ir analizēti projekta „Dabaszinātnes un matemātika” laikā izstrādātie 7. – 8. klašu matemātikas kursa tematu nobeiguma darbi, kuri tika aprobēti 26 izmēģinājumskolās laikā no 2009. līdz 2011. gadam.Darba pirmajā nodaļā tiks aplūkota teorētiskā informācija par pārbaudes darbu veidošanu, vērtēšanu un statistisko analīzi.Darba otrajā nodaļā analizēti 7. – 8. klašu matemātikas kursa tematu nobeiguma darbi, lai uzzinātu, ko skolēni mācību procesā nav apguvuši, kādu uzdevumu risināšana skolēniem sagādā vislielākās grūtības.Atslēgas vārdi: nobeiguma darbi matemātikā, pārbaudes darbu analīze, testelements, grūtības pakāpe, izšķirtspējas koeficients.",0
939,Informācijas tehnoloģiju izmantošana matemātikas apguvē 7. klasēm,"Diplomdarbā „Informācijas tehnoloģiju izmantošana matemātikas apguvē 7.klasē”ir izpētītas dažādas iespējas, kā matemātikas stundās 7.klasē var pielietot informācijas tehnoloģijas, un izstrādāts mācību stundu tematiskais plānojums ar metodiskajiem ieteikumiem ģeometrijas kursa apguvē 7.klasēs. Darbs sastāv no trīs daļām:1.daļā ir izpētīts informācijas tehnoloģiju lietojums mūsdienīga mācību procesa organizācijā.2.daļā apzinātas informācijas tehnoloģiju pielietojums ģeometrijas apguvē.3.daļā autora izstrādāti ieteikumi informācijas tehnoloģiju izmantošanai 7.klases ģeometrijas mācību procesa pilnveidošanā.Autors ir secinājis, ka informācijas tehnoloģijas ir viens no ātrākajiem un efektīgākajiem veidiem, kā motivēt skolēnus ģeometrijas apguvei un ieinteresēt ar dažādām vizuālām un domāšanu rosinošām prezentācijām, programmām un interneta vietnēm.",0
940,Magnētisku dipolu rotācijas inducēta šķidra metāla kustības eksperimentāla izpēte,"Darba mērķis ir eksperimentāli izpētīt inducēto šķidrā metāla kustību no rotējošiem cilindriskiem magnētiem, kuru magnetizācija vērta ortogonāli asij. Darbā tiek izpētīta pasaulē vel nekur nerealizēta magnētiskā sistēma, ar mērķi noskaidrot vai šādus magnētus var lietot efektīvai šķidro metālu maisīšanai. Tika izveidota eksperimentā ierīce, kas ļāva nomērīt inducētās šķidrā metālā kustības ātrumu atkarībā no magnētu rotācijas frekvences un attāluma starp magnētiem un šķidrā metāla rezervuāru. Tika iegūti interesanti rezultāti par magnētiskās sistēmas piesātinājumu atkarībā no frekvences un attāluma. Tika apstiprināta hipotēze, ka šādus magnētus var lietot kā ļoti efektīvus šķidrā metāla maisītājus arī ievērojamos attālumos starp magnētiem un šķidrumu.Atslēgas vārdi: magnēti; šķidrais metāls, rotācija, maisīšana",0
941,Iteratīvi izstrādājamās programmatūras testēšanas ekonomika,"Maģistra darbs „Iteratīvi izstrādājamās programmatūras testēšanas ekonomika” ir veltīts testēšanas procesam iteratīvās izstrādes metodes ietvaros.Galvenā problēma, kam tiek veltīts darbs, ir iteratīvās testēšanas stratēģijas izvēle un izmaksu optimizācija, kuras ietvaros primāri tiek analizēta manuālās un automatizētās testēšanas specifika.Darba teorētiskajā daļā ir analizēta iteratīvās izstrādes un iteratīvās testēšanas būtība un to aspekti. Rezultāti demonstrē iteratīvās izstrādes un testēšanas priekšrocības un salīdzinājumu ar ūdenskrituma izstrādes modeli.Darba praktiskajā daļā ir veikta manuālās un automatizētās testēšanas ieguvumu un trūkumu analīze iteratīvās izstrādes ietvaros un ir pētītas iteratīvās testēšanas izmaksu aprēķināšanas problēmas un izmaksu analīzes metodika, kā arī ir izanalizēti faktori, kas ievērojami ietekmē testēšanas stratēģijas izvēli. Pētījuma rezultāti tiek izmantoti testēšanas izmaksu analīzei uzņēmuma X projektā un priekšlikumu definēšanai projekta testēšanas izmaksu samazināšanai.",0
942,Bazalta šķiedru izmantošana betona kolonnu stiprināšanai,"Aktuāla problēma pasaulē ir celtniecības konstrukciju stiprināšana un rehabilitācija. Tā tiek plaši pētīta valstīs, kas atrodas seismiski aktīvās zonās. Arvien vairāk pētījumi tiek veikti par kompozītmateriālu izmantošanu konstrukciju stiprināšanā. Izturīgi kompozīta aptinumi tiek veidoti, izmantojot oglekļa šķiedru. Tomēr tas ir dārgs materiāls, tādēļ tiek meklētas lētākas alternatīvas. Viena no tādām ir bazalta šķiedras izmantošana. Bazalts ir ne vien izturīgs materiāls, bet pazīstams ar savām izolatora spējām un augsto termoizturību. Šajā darbā pētīta betona konstrukciju stiprināšana, izmantojot bazalta šķiedras un epoksīdsveķu kompozītu. Pārbaudīta 2006. gadā LU PMI izstrādāto ar kompozītu stiprināta betona mehānisko īpašību prognozēšanas formulu piemērotība ar bazaltu stiprinātām betona kolonnām. Atslēgas vārdi - Bazalts, betons, aptinums, spiedes stiprība, maksimālā garendeformācijas",0
943,Par avotu izvietojuma optimizāciju eliptiska vienādojuma gadījumā,"Darbā aplūkots optimālās vadības uzdevums lineāram eliptiskam vienādojumam, kur: 1) vadības parametru lomu spēlē to punktu koordinātes, kuros vienādojuma brīvais loceklis izsakās kā konstante reiz Diraka delta funkcijas; 2) sistēmas stāvokļa novērtējums dots ar lineāru integrālu funkcionāli no vienādojuma atrisinājuma. Izmantojot Diraka delta funkcijas aproksimācijas, pierādīts, ka atrisinot saistīto vienādojumu var iegūt atklātu izteiksmi (attiecībā pret vadību) minimizējamajam funkcionālim.Iegūtā formula skaitliski modelēta, izmantojot vienādojuma diskretizāciju ar galīgo diferenču metodi. ATSLĒGVĀRDI: eliptiska tipa vienādojums, vispārinātais atrisinājums, vispārinātās funkcijas, optimālā vadība",0
944,Radzenes un acs kopīgais astigmātisms dažāda vecuma pacientiem,"Bakalaura darbs ir uzrakstīts latviešu valodā uz 57 lappusēm, tas satur 41 attēlu, 9 tabulas, 4 pielikumus un 29 literatūras atsauces.Atslēgas vārdi: radzenes astigmatisms, kopējais astigmatisms, acs iekšējais astigmatisms, Javala likums, Grosvenora likums, astigmatisma vektoriālā analīze.Darba mērķis: izpētīt sakarības starp radzenes astigmatismu un acs kopējo astigmatismu atkarībā no pacienta vecuma. Subjekti: Pētījumā piedalījās 148 pacienti (296 acis) – 56 vīrieši un 92 sievietes. Metodes: Autorefrakto-keratometrija, subjektīvā astigmatisma novērtēšana ar staru figūru un krustotā cilindra testu, astigmatisma vektoriāla analīze, Javala likums un Grosvenora modifikācija.Rezultāti: Metode, kas balstās uz vektoru sistēmu, ļauj aprēķināt acs iekšējo astigmatismu.Secinājumi: Korelācija starp acs iekšējo astigmatismu un pacientu vecumu novērota tikai sieviešu izlasē.",0
945,Krāsu redzes novērtēšana skolas vecuma bērniem,"Bakalaura darbs ir uzrakstīts latviešu valodā uz 35 lappusēm. Satur 20 attēlus, 4 tabulas un 21 literatūras avotu.Atslēgas vārdi: krāsa, krāsu redze, krāsu redzes defekti, krāsu redzes testi.Mērķis: Novērtēt skolas vecuma bērniem krāsu redzi un krāsu redzes defektu īpatsvaru populācijā, salīdzināt iegūtos rezultātus ar citu pētījumu rezultātiem.Subjekti: 738 skolēni vecumā no 7-18 gadiem. Metodes: ESSILOR ERGOVISION-Physiological Visiotest un optometrista pārbaude ar Išihara krāsu platēm.Rezultāti: rezultātā tika iegūts, ka krāsu redzes defekti ir 3,5 ± 1,9 % vīriešu un 1,5 ± 1,2 % sieviešu. Secinājumi: krāsu redzes defektu izplatības atšķirība starp dzimumiem ir nenozīmīga. Krāsu redzes defektu izplatība nav saistīta ar vecumu. Visiotesta ierobežojošais faktors ir pazemināts redzes asums. Iegūtie dati krasi neatšķiras no citu pētījumu rezultātiem.",0
946,Fotovadamības procesi indandiona atvasinājumu polikristāliskās kārtiņās,"Bakalaura darbā pētīti divi dimetilaminobenzilidēn-1,3-indandiona (DMABI) atvasinājumi. DMABI un tā atvasinājumu klase ir organiski izolatori ar labām fotoģenerācijas īpašībām, platu aizliegtās enerģijas spraugas vērtību, kā arī to absorbcijas spektri ir tuvi Saules spektra maksimumam. Šo iemeslu dēļ DMABI un tā atvasinājumi varētu tikt izmantoti organisko saules elementu izveidē.Darbā ir pētītas divu DMABI atvasinājumu fotoelektriskās īpašības plānu kārtiņu slāņainos paraugos, kas iegūti ar vakuuma sublimēšanas metodi. Mērījumi veikti spektrālajā apgabalā no 300nm līdz 700 nm. Aprēķinātas pētīto savienojumu kvantu efektivitātes, noteiktas fotovadāmības sliekšņa enerģijas vērtības un optiskās spraugas enerģijas vērtības. Rezultāti salīdzināti ar citiem eksperimentāliem un teorētiskiem datiem.",0
947,Uzņēmuma klientu apmierinātības aptaujas rezultātu analīze ar izlašu novērošanas metodēm,"Diplomdarba tēma ir „Uzņēmuma klientu apmierinātības aptaujas rezultātu analīze ar izlašu novērošanas metodēm”.Klientu apmierinātības aptauja tika veikta valsts aģentūrā „Tehnisko palīglīdzekļu centrs”.Diplomdarbā aprakstīts izlašu metodes teorētiskais pamats, kas aptver sadaļas par izlašu veidiem, imputācijas metodēm un koriģēto svaru klašu izmantošanu nerespondences novēršanai. Šī teorija pielietota, lai apkopotu klientu aptaujas rezultātus, novērtētu procentuālo attiecību lielumus apsekojumā, kā arī, lai novērtētu nerespondences ietekmi uz anketēšanas rezultātiem un izvēlētos un pielietotu vispiemērotāko imputācijas metodi. Darbā veikts salīdzinājums starp novērtēšanas procesā pielietotajām metodēm.Diplomdarba apjoms ir 63 lappuses. Darbā ir 1 attēls, 9 tabulas un 9 pielikumi. Izmantotās literatūras saraksts sastāv no 5 literatūras avotiem.",0
948,Izvēlēti jautājumi vidusskolas metemātikas kursā,"Diplomdarbā „Izvēlēti jautājumi vidusskolas matemātikas kursā” ir aplūkots jaunais vidējās izglītības matemātikas mācību priekšmeta standarta un programmas projekts (pirmā nodaļa) un dažādi metodiskie materiāli (otrā nodaļa), kurus gadu gaitā ir izstrādājuši Fizikas un matemātikas fakultātes studenti. Šie materiāli ir apkopoti, analizēti un sašķiroti izvēlētos jautājumos un tiek apskatīta šo materiālu pielietošanas iespējas mācību procesā apgūstot vidusskolas matemātikas kursu izmantojot jauno vidējās izglītības matemātikas mācību priekšmeta standarta un programmas projektu (trešā nodaļa).Diplomdarbs sastāv no trīs nodaļām, tā apjoms ir 48 lappuses datorsalikuma teksta (no tām 1 lappuse pielikums).",0
949,Struktūras izmaiņu pētījumi protonus vadošās polimēru membrānās ar spektroskopiskām metodēm,"Protonus vadošas membrānas ir galvenie elementi nākotnes elektrolīzes iekārtās un degvielas šūnās, kas būs kā jauni enerģijas avoti mobilajām ierīcēm un tehnoloģijām. Lai elektrolīzeri un degvielas šūnas būtu ekonomiski, vajag samazināt membrānu ražošanas izmaksas un uzlabot to protonu vadīšanas spēju. Svārstību spektroskopija ir neaizstājama metode membrānu sastāva un funkcionālo grupu analīzei. Tā ļauj noteikt arī izmaiņas membrānas uzbūvē, to hidratējot, tas ir, bagātinot ar ūdeni.Darbā tiek izmantoti svārstību spektri, kas iegūti, izmantojot FTIR un FTIR-ATR metodes, lai izpētītu gan komerciālās Nafion® un Fumapem®, gan paštaisītās sulfonētās PEEK membrānas. Tiek identificētas grupas, kas atbildīgas par atsevišķiem pīķiem svārstību spektros, kā arī pētīta to atkarība no membrānu izkarsēšanas temperatūras.",0
950,Kvalitātes nodrošināšana spējās (agile) programmatūras izstrādes projektos,"Šajā darbā autors aplūko spējo izstrādes metožu priekšrocības, populārākās spējāsizstrādes metodes un apraksta izstrādātu pielāgotu programmatūras izstrādes metodi, kas tiekveiksmīgi izmantota reālā projektā vairāk nekā gada garumā. Īpaša uzmanība tiek veltītakvalitātes nodrošināšanas aspektiem un metodes iekļaušanai ISO 9001:2000 atbilstīgaikvalitātes vadības sistēmā, kas paver iespējas nodrošināt korektu spējo izstrādes principuievērošanu visos izmantotajos projektos.Darbā tiek identificēti pieraksti, kurus nepieprasa saglabāt spējo metožumetodoloģijās, bet kuri nepieciešami, lai nodrošinātu atbilstību ISO 9001:2000 standartaprasībām. Autors apraksta procesus, kas veido šos pierakstus, saglabājot spējo metožupriekšrocības, iegūstot efektīvu programmatūras izstrādes metodoloģiju, kas atbilst kvalitātesvadības sistēmas prasībām.Atslēgas vārdi: spējā programmatūras izstrāde, kvalitātes vadības sistēma, ISO 9001:2000",0
951,Orientēšanās sporta sacensību rīkošanas programmatūras izstrāde,"Bakalaura darba ietvaros tiek izstrādāta inovatīva orientēšanās sporta sacensību rīkošanas programmatūra. Izstrādātā programmatūra ietver gan dalībniekiem paredzētu tīmekļa lietojumprogrammu, gan organizatoriem paredzētu darbvirsmas programmu. Darbā tiek aprakstīta pašreizējā tirgus situācija, tiek projektēta šķietami ideāla sistēma, tiek izvēlētas un salīdzinātas izmantojamās tehnoloģijas, visbeidzot, tiek aprakstīta izstrādes gaita un izvirzīti nākotnes mērķi. Sistēma tiek izstrādāta daudzlīmeņu arhitektūrā, kur atrādīšanas līmeņi izmanto ""Model-View-Controller"" arhitektūru. Izstrādes laikā tiek izmantota tikai bezmaksas programmatūra, tai skaitā Linux operētājsistēma un Java programmēšanas tehnoloģijas. Sistēma ir veiksmīgi izmantota sacensību rīkošanā.",0
952,Efektīva datu saglabāšana objektorientētajā programmēšanas valodā,"Mūsdienās tiek izstrādāts liels daudzums daudzējādas programmatūras, kas tiek pielietota vairākās dzīves nozarēs. Ražotai programmatūrai ir ļoti daudz atšķirību, jo tā var būt gan tīmekļa programmatūra, gan klienta puses programmatūra, gan mazās programmas, gan varenas preču uzskaties sistēmas. Tomēr, vairākumam programmatūras ir kopīgas prasības – saglabāt datus, lai pēc pārstartēšanas veiksmīgi turpinātu savu darbību. Šādu kopīgo prasību sauc par datu pastāvīgumu. Autors šajā darbā izvirzīja mērķi izpētīt, kādas datu pastāvīguma tehnoloģijas tiek piedāvātas mūsdienās, kāda tām ir funkcionalitāte un kad tās būtu jālieto.",0
953,Sadarbība un konflikts spēļu teorijā,"Diplomdarbs sastāv no 5 nodaļām. Darbā aplūkoti sadarbības un konflikta spēļu piemēri. No sadarbības spēlēm ir apskatītas spēles par investīciju ieguldīšanu sabiedriskajam labumam, bet no konflikta spēlēm - koplietošanas traģēdija, patentu sacensība un noziedzības un likuma realizācijas politika. Tiek apskatīs arī apskatīti divi modeļi – Kurno un Bertrana, kuri ir piemēri kā spēļu teorija tiek pielietota ekonomikā. Abi šie modeļi ir konflikta spēles. Katram spēles veidam tiek atrasts Neša līdzsvars jeb atrisinājums gan skaitliskam piemēram, gan arī vispārīgā gadījumā. Atslēgas vārdi: sadarbības spēles, konflikta spēles, oligopols, Neša līdzsvars",0
954,Dokumentu reģistrācijas un uzskaites sitēmas,"„Dokumentu reģistrācijas un uzskaites sistēma MII” paredzēta pašvaldību un citu iestāžu darba produktivitātes un uzlabošanai. Ar sistēmas palīdzību iespējams veikt dokumentu reģistrāciju, labošanu, tādējādi aizstājot veco „skapju” sistēmu. Pēc konkrētiem parametriem iespējams atrāk atrast vajadzīgo reģistrēto dokumentu, redzēt statistiku un visu reģistrēto dokumentu kopumu. Gadījumā, ja rodas nepieciešamība pēc jaunu dokumenta stadiju vai tipa ieviešanas, to var izdarīt pats sistēmas lietotājs. Sistēma viegli rediģēt esošos uzstādījumus. Sistēma nodrošina pilnīgi sistēmas lietotāju un kompotenšu pievienošanu, labošanu un dzēšanu.",0
955,Racionālo splainu reprezentācijas un to izmantošana,"Bakalaura darbā tiek apskatīti kubiskā Ermita splaina, divu veidu kubisko C2 klases splainu, racionālā, integrālā paraboliskā un integrālā racionālā splainu algoritmi. Apskatītie splaini tiek salīdzināti savā starpā ar programmpaketes „Maple 7” palīdzību. Darba mērķis ir pierādīt, ka sarežģītas funkcijas, kurām ir pēc moduļa liels gradients, racionālie splaini aproksimē labāk nekā polinomiālie.",0
956,Mācību video lietojums matemātikas standarta apguvē,"Bakalaura darbs sastāv no mācību video teoretiskās un praktiskās analīzes un atbild uz jautājumiem, kāpēc tie ir aktuāli mūsdienu skolās un kāds tiem ir potenciāls Latvijā. Turklāt ir aprakstīti interneta portāli, kur var skatīties mācību video par brīvu.Darba praktiskais rezultāts ir mācību video tulkojums 9. klasei, kā arī mācību video radīšana 5. klasei.",0
957,Bāzes transformāciju valoda L0+ un tās realizācija,"Neskatoties uz to, ka transformāciju valodas ir viens no MDA pamatiem, lielākai daļai transformāciju valodu uz šo brīdi nav zināma efektīva realizācija. Tipiskā transformāciju valoda ir samēra augsta līmeņa valoda, tāpēc par piemērotāko veidu šo valodu realizācijai būtu uzskatāma saknēšanas (bootstrapping) metode, kas nav iespējama bez efektīvas bāzes valodas. Dotā darba ietvaros tiek piedāvāta jauna zema līmeņa transformāciju valoda L0+, kas apmierina saknēšanas procesa bāzes valodai izvirzāmas prasībās. Piedāvātajā valodā nav attīstītu līdzekļu šablonu apstrādei, tomēr valodas izteiksmīguma spēks ir salīdzināms ar tradicionālām transformāciju valodām un atsevišķas jomās pat pārsniedz to. Dotā darba ietvaros ir izstrādāta arī efektīva valodas L0+ realizācija – kompilators uz C++, kas balstās uz LU MII izstrādāto Repozitoriju.Izveidota arī tīmekļa vietne(http://lx.mii.lu.lv/), kas satur valodas L0+ aprakstu un lejupielādei sagatavotu L0+ kompilatoru.",0
958,Dokumentācija lielos projektos,"Šajā darbā ir aprakstītas metodes, izmantojot kuras tiek veidota projektu tehniskā dokumentācija. Šīs metodes noteiktas to vājās un stiprās puses un izmantošanas apgabali. Darbā ir apskatīti abi varianti: dokumentācija, kas ir tapusi projektēšanas fāzē, un no koda veidotā dokumentācija.Praktiskajā daļā ir apskatīta dokumentācijas aspekti dažāda lieluma projektos. Tika apskatīti šīs dokumentācijas vairāki paraugi.Līdz ar to, ka darba autors piedalās šo projekta uzturēšanā un attīstībā, ir doti secinājumi par darba uzturēšanas darba efektivitāti ar un bez tehniskās dokumentācijas un par dokumentācijas veidošanas darbu atmaksāšanos.",0
959,Tīmekļa aplikāciju testēšanas automatizācija,"Šajā darbā, vadoties pēc jaunākajiem teorijas aprakstiem, tika apskatītas dažādas testēšanas fāzes un to pielietojums tīmekļa aplikāciju testēšanā. Praktiskajā darba daļā tika aprakstīta regresijas testu automatizācija publiski pieejamai tīmekļa aplikācijai, izmantojot WATIN ietvaru. Praktiskās daļas beigās apskatītas alternatīvas šim ietvaram. Tālāk darbā tika aprakstīts modelis, atbilstoši kuram manā darba vietā tika izstrādāta programmatūra, un ir iztirzāta testēšana šī modeļa ietvaros. Piedāvātais modelis ļāva noteikt, kad testēšana var tikt uzskatīta par pabeigtu.",0
960,Uzvaras stratēģijas prom ņemšanas spēlēs,"Diplomdarbā ""Uzvaras stratēģijas prom ņemšanas spēlēs"" trīs daļu ietvaros tiek aplūkota teorija par matemātiskajām spēlēm, apskatīti dažādi prom ņemšanas uzdevumi, kā arī pētītas to uzvaras stratēģijas.Pirmajā daļā tiek dots ieskats matemātisko spēļu teorijā, noskaidrots, kas ir spēļu summa, uzvaras stratēģija, kā arī NIM spēles.Otrajā daļā tiek apskatīts prom ņemšanas spēļu pamatprocess, noskaidrots, kas ir kaudzīšu spēles, atņemšanas spēles, Mark-t spēles, kā arī aplūkots autores ieviests jēdziens - dalīšanas spēles.Darba trešajā daļā tiek aplūkots uzdevums, kurš bija iekļauts olimpiādē Baltic Way 2011, nedaudz izmainot tā sākuma nosacījumus, kā arī tiek piedāvāti vairāki prom ņemšanas spēļu uzdevumi ar risinājumiem, kas var tikt izmantoti skolās - dažādojot matemātikas mācību stundas, kā arī pulciņa nodarbībām.Atslēgvārdi: matemātiskās spēles, prom ņemšanas spēles, NIM, objektīvās spēles, uzvaras stratēģija, Mark-t spēles, Spreiga - Grandi vērtība.",0
961,Sakādisko acu kustību parametru pētīšana,"Bakalaura darbs ir uzrakstīts latviešu valodā uz 36 lapām, satur 14 attēlus, 1 tabulu, 20 atsauces uz literatūras avotiem.Darba mērķis: noskaidrot, vai skata pārneses parametri (sakāžu amplitūdas un fiksāciju ilgumi) lasīšanai līdzīgos uzdevumos, ir atkarīgi no atsevišķā simbola nozīmes vai kopējās simbolu grupēšanas pazīmēm.Uzdevumi:-izveidot dažādus stimulus acu kustību simulēšanai un iegūt skata virziena maiņu pierakstus;-ar statistiskām datu apstrādes programmām salīdzināt sakāžu amplitūdu sadalījumu atšķirības uzdevumos ar atšķirīgām atsevišķo stimulu nozīmēm;-salīdzināt atšķirīgo uzdevumu fiksāciju ilguma vidējās vērtības.Rezultāti: Salīdzinot fiksāciju ilgumus parādīts, ka fiksāciju ilguma vidējās vērtības samazinās, ja stimulos parādās lingvistiskās pazīmes. Samazinās arī mazo sakāžu skaits, (mazāku par 1,6o), ja stimuli satur lingvistiskās pazīmes. Atslēgas vārdi: sakāžu amplitūda, fiksācijas ilgums",0
962,Windows NT 4.0 domēna realizācija LINUX vidē,"Jebkurš uzņēmums mūsu laikos ir ieinteresēts kvalitatīvas, uzticamas un drošas IT infrastruktūra esībā, tomēr ne visi mazā un vidējā biznesa uzņēmumi var atļauties vadošos IT risinājumus, ņemot vērā to dārdzību. Vairāk nekā puses finanses IT nodaļas izdevumos notiek  programmatūras aprīkošanai. Ja samazina programmatūras aprīkošanas izdevumus, nomainot to ar bezmaksas analogiem, rodas līdzekļi, lai uzlabotu servera aprīkojumu. Viens no analogiem ir „Windows NT4.0” domēnu kontrolieru realizācija ar bezmaksas līdzekļiem „Linux” operētājsistēmas vidē. Dotais risinājums vienkāršos lietotāju un darbstaciju administrēšanu organizācijā tajā pašā laikā atbrīvojot finansu līdzekļus, lai nodrošinātu daudz uzticamākus risinājumus datu aizsardzībā. Dotais kvalifikācijas darbs iekļauj informāciju par tehnisko realizāciju, dotās tehnoloģijas ieviešanu un to izmantošanu reālajos darba apstākļos.",0
963,„Tintes Traips” - dizaina vietne,"„Tintes traips” – dizaina vietne, kurā izstādīti konkrēta cilvēka personīgie darbi bilžu veidā pašreklāmas nolūkos un publiskai vērtēšanai. Lapā uzrādīts arī darbu veidotāja CV un kontakti, ja kādu lietotāju ir piesaistījuši šie darbi un viņš vēlas ar izveidotāju sadarboties. Darbi var būt gan apstrādātas jau gatavas bildes, gan arī paša veidotas, kādā no bilžu apstrādes programmām (Adobe Photoshop, CorelDraw u.c.). Lietotāji, kas pirms tam ir reģistrējušies, drīkst bildes vērtēt un arī izteikt savu viedokli par bildēm komentāru veidā. Lapa sevī ietver arī administratora paneli, kur lapas īpašnieks var veikt savas lapas administrēšanu.",0
964,Cikloplēģijas ietekme uz acs astigmatisma lielumu,"Maģistra darba mērķis bija novērtēt cikloplēģijas ietekmi uz acs astigmātisma lielumu. Optometrista praksē cikloplēģijas medikamentu pielietošana pat reiz ir ierobežota. Metode. Pētījuma dati tika iegūti no KSA Acu centra Tallinā. Acs korekcijas dati tika atlasīti pēc sekojošiem kritērijiem: veselas acis un acs refrakcija satur astigmatisko komponenti. Pavisam kopā bija 103 cilvēki, 62 sievietes un 41 vīrietis. Cilvēku vecums variēja no 18 līdz 47 gadiem, vidējais vecums – 27 gadi ar standarta deviāciju 6 gadi. Tika novērtētā labākā subjektīvā korekcija, redzes asums kā minimums 0.8 un iegūtie mērījumi tika atlasīti pirms un pēc cikloplēģijas (pilnā korekcija, autorefraktometra dati, keratometra dati)Secinājums. Cikloplēģijai ir maza ietekme uz acs astigmatiskās komponentes maiņu.  Cilindriskā komponente samazinājās ļoti nenozīmīgi pēc cikloplēģijas. Pirms cikloplēģijas ciclindriskā komponente bija  -0.69 ± 0.04 D, pēc cikloplēģijas - -0.70 ± 0.04 D. Statistiski nenozīmīga atšķirība (p=0.58).Atslēgas vārdi: astigmatisms, cikloplēģija, autorefraktometrs, keratometrs.",0
965,Indandiona atvasinājumu fotoelektriskās īpašības plānās kārtiņās,"Bakalaura darbā pētītas polāras DMABI molekulas (N,N’-dimethilaminobenziliden-1,3-indandions) un tās piecu atvasinājumu optiski ierosinātas elektrisko īpašību izmaiņas cietā stāvoklī.Ir veikti eksperimenti „saimnieks – viesis” paraugos, kas veidoti no s-PMMA polimēra un pētāmās molekulas ar dažāda lieluma svara procentiem. Pētāmām molekulām ir raksturīga fotoierosināta iekšmolekulāra elektronu pārnese, kas izraisa ar molekulu saistītā dipola momenta vērtības un virziena izmaiņu.Darbā doti gan eksperimentālie rezultāti, gan no tiem iegūtie „saimnieks-viesis” kārtiņu raksturojošie parametri – fotoierosinātās virsmas potenciāla izmaiņas laika konstantes, kā arī šo izmaiņu amplitūdas. Ir noteiktas molekulu koncentrācijas polimērā saistība ar abu parametru vērtībām. Darbā salīdzina teorētiski aprēķināto dipola momentu izmaiņu ar abiem kārtiņu raksturojošiem parametriem.",0
966,Daudzpakalpojumu interneta televīzijas infrastruktūras izveides risinājumi,"Šis darbs ir veltīts daudzpakalpojumu Interneta televīzijas infrastruktūras izveides risinājumiem. Darbā apskatīti populārākie Interneta televīzijas pakalpojumi un definētas prasības, kādas nepieciešamas liela mēroga Interneta televīzijas infrastruktūras izveidei, kā arī apskatīti iespējamie risinājumi, ar kuru palīdzību būtu iespējams šādu infrastruktūru izveidot.Darba mērķis ir izpētīt mūsdienās pieejamos Interneta televīzijas pakalpojumus, veikt veidojamās infrastruktūras prasību analīzi un izveidot infrastruktūras konceptuālo modeli, kurš atbilstu izvirzītajām prasībām, atbilstību pamatojot.Darba laikā autors ir veicis Interneta televīzijas pakalpojumu analīzi, definējis un pamatojis prasības veidojamajai infrastruktūrai, kā arī izveidojis topošās infrastruktūras konceptuālo modeli un pamatojis tā atbilstību definētajām prasībām.",0
967,ERP-sistēmas MS Navision Attain ieviešana uzņēmumā,"Maģistrantūras darbā tiek apskatīts viens no vadošajiem produktiem uzņēmuma menedžmenta nozarē – Microsoft Navision Attain. Darbs sastāv no divām daļām – teorētiskās un praktiskās. Teorētiskajā daļā lielāka uzmanība tiek pievērsta dotās programmatūras vispārējam aprakstam, kā arī salīdzināšanai ar citiem līdzīgiem produktiem. Tajā arī tiek aprakstīta MBS-Navision Attain izplatīšanas pieredze mūsu valstī. Praktiskā maģistrantūras darba daļa satur sistēmas ieviešanas un lietošanas aprakstu konkrētam uzņēmumam. Galvenais darba mērķis ir: parādīt MBS-Navision Attain sistēmas perspektivitāti mūsu tirgū, pierādot to uz konkrēta sistēmas darbošanos piemēra.",0
968,Uzskatāmi reāla argumenta funkcijas pētīšanas metožu skaidrojumi,"Darbā „Uzskatāmi reāla argumenta funkcijas pētīšanas metožu skaidrojumi” iekļauta metodiskā izstrādne „Funkcijas pētīšana iesācējiem”, ir apskatīta funkcijas jēdziena attīstības īsa vēsturē, kā arī pievienots materiāls par uztveres īpašībām un šo atziņu izmantošanu mācību grāmatas izveidē.Metodiskā izstrādne ir paredzēta tēlainās domāšanas veicināšanai. Tā satur ilustrācijām bagātus skaidrojumus gan jēdzieniem, ko ir jāapgūst, mācoties pētīt funkcijas, gan funkciju analīzē veicamajām darbībām.Maģistra darba elementi var kalpot kā mācību palīglīdzeklis I kursa studentiem, kuriem sagādā grūtības ar reāla argumenta funkcijas pētīšanu saistīti jautājumi, kā arī ieinteresētiem abiturientiem un vidusskolēniem.",0
969,Uzņēmums kā masu apkalpošanas sistēmas matemātiskais modelis,"Darbā apskatīti masu apkalpošanas teorijas elementi ar mērķi aprakstīt un uzlabot VSAA visvairāk noslogotākās filiāles darbību Rīgā. Tiek konstruēts šīs masu apkalpošanas sistēmas vienkāršots teorētiskais modelis, kā arī daudz precīzāks bāzes modelis, kurš tiek simulēts ar datorprogrammas AnyLogic palīdzību. Bāzes modelī ņemti vērā pusdienas laiks, atšķirīgie apkalpošanas laika sadalījumi dažādiem kanāliem un atšķirīgie sadalījumi laika intervāliem starp pieprasījumiem dažādu pieprasījumu veidiem. Ar simulāciju palīdzību ir izpētīti: modelis ar papildus pievienotu kanālu, modelis kur vienā atsevišķajā kanālā ir prioritāte visbiežāk ienākošam pieprasījuma veidam, kā arī citi modeļi. Kā ātrs, ekonomisks un efektīvs uzlabošanas veids ir rekomendēts modelis, kurā viena kanālā visbiežāk ienākošais pieprasījuma veids tiek apkalpots ar prioritāti.",0
970,PDDL valodas 3D animators,"Plānošana ir plašs mākslīgā intelekta apakšzars, kas nodarbojas ar stratēģiju un optimālu darbību plānu izveidi. Plānošanu izmanto visur, sākot ar loģistiku, informācijas, preču, cilvēku un enerģijas plūsmu pārvaldību un beidzot ar robotiku un bezvadītājsatiksmes līdzekļiem. Parasti plānošanas problēmas sastāv no vides sākumstāvokļa, iespējamo darbību kopas un galamērķa apraksta. Plānotājs ir datorprogramma, kas risina plānošanas problēmas. Plānotājs atrod gājienus, kas ir jāveic, lai no dotā vides stāvokļa sasniegtu mērķi. PDDL – Planning Domain Definition Language ir viena no plānošanas problēmu aprakstīšanas valodām. PDDL valodas 3D animātors ir datorprogramma, kas izveido 3D animāciju plānošanas problēmas atrisinājumam. Atslēgvārdi: plānošanas problēma, PDDL, 3D animācija, plānotājs",0
971,Reālās un virtuālās vides sasaiste satiksmes problēmu risinājumiem,"Maģistra darbā tiek aplūkota autora satiksmes problēmu informatīvās sistēmas arhitektūra. Darbs tiek sākts ar jau eksistējošu satiksmes problēmu risinājumu izpēti un analīzi. Izpētes un analīzes laikā tiek secināts, ka pašreiz pasaulē pieejamie risinājumi nespēj pilnīgi apmierināt maģistra darbā galveno izvirzīto mērķi – prognozēt pēc iespējas precīzāk nepieciešamo laiku maršruta veikšanai.Darbā tiek aprakstīts satiksmes problēmu piedāvātais risinājums, kur atspoguļojas vēsturisko datu sīkāka kategorizēšana, precīzākas sakritības noteikšanai, datu atlases gadījumos. No atlasītajiem datiem sistēma izveido grafu, kurā meklē ātrāko un īsāko ceļu maršruta veikšanai, ko pēc tam attēlo kartē. Darba izpildes laikā tika veikti eksperimenti, kuri bija noderīgi būtisku secinājumu veikšanai.",0
972,Daudzprofilu elektronikas internetveikals,"„Daudzprofilu elektronikas internetveikals” – tā ir tīmekļa vietne, kas ļauj apmeklētājiem iegūt nepieciešamo informāciju par produktiem, iegūt atlaides produktiem un veikt pirkumus. Tai pašā laikā šī sistēma ļauj tās administratoram viegli pievienot informāciju par produktiem (pielietojot failu importa funkciju datubāzē), izmainīt informāciju par produktiem, likvidēt informāciju par produktiem; piešķirt lietotājiem atlaides un pieņemt apmeklētāju pasūtījumus.",0
973,C un C priekšprocesora statiskā analīze,"Ir ļoti daudz sistēmu, kas atļauj veikt C valodas statiskoanalīzi. Vairākas no tām pieņem, ka pirmkods ir jāanalizē tikai pēcpriekšprocesora fāzes, kur visi priekšprocesora makrosi pirmkodā irpārvērsti par ""tīru"" C kodu. Šis pieņēmums var novest pie kļūdām,jo priekšprocesora fāze izmet no koda izteiksmju kopu, kura varatšķirties dažādu kompilāciju ietvaros. Šajā darbā mēs piedāvājaminstrumentu, kas atļauj ģenerēt abstrakto sintaktisko koku, kur iriekļauti gan priekšprocesora, gan C valodas priekšraksti. Darbā tiek apskatīts arī parastais pielietojums mūsu instrumentam, lai atrastu kļūdas kodā pirms priekšprocesora fāzes. Izmantojot mūsu instrumentu, ir iespējams iegūt no koda ar priekšprocesoradirektīvām visu iespējamu tīru C valodu pirmkodu. Pēc tam,analizējot katru variantu ar kādu statisko C valodas analizatoru,mēs varam pierādīt, ka pirmkods ir absolūti korekts šī analizatoraietvaros.",0
974,Darbinieku apsekojuma analīze,"Šajā darbā veikta darbinieku apsekojuma analīze, kuras mērķis ir kopējā darbinieku skaita un vidējā darbinieku vecuma novērtēšana, un šo novērtējumu dispersijas novērtējuma un variācijas koeficienta aprēķināšana.Darbā novērtējumu iegūšanā izmantotas vienkāršas gadījumizlases, stratificētas un divpakāpju gadījumizlases metodes.Darbs sastāv no teorētiskās daļas, kur ietverts īss apraksts par katru izlases veidu, galvenās formulas un apzīmējumi, kā arī no praktiskās daļas, kur aprakstīti veiktie aprēķini.",0
975,Skaņas izplatīšanas modelēšanas skaitliskās un ģeometriskās metodes,"Darbs tiek veltīts skaņas izplatīšanas modelēšanai telpā. Darbā tiek pētīti akustikasvienādojumi un vispārīgais viļņu vienādojums, šo vienādojumu izmantošana matemātiskajosmodeļos, izmantojot galīgu un robeželementu metodes, kā arī izpētītas ģeometriskās metodesskaņas izplatīšanai, kuras ir bāzētas uz skaņas viļņu aproksimāciju ar stariem.Darbā tiek uzkonstruēts modelis, kurš iz bāzēts uz virtuālo spoguļattēlu metodes unstaru trasēšanas metodes. Modelis apraksta skaņas izplatīšanu trīsdimensiju telpā ar iepriekšuzdotu telpas ģeometriju, ierobežojoties ar pirmās kārtas skaņas atstarojumiem. Tiekaprakstīti norādījumi iegūta modeļa programmēšanai. Izmantojot šo modeli, tiek uzrakstītaprogramma, kura uzskatāmi demonstrē skaņas izplatīšanu telpā.",0
976,Asinsrites pulsāciju biosignālu optiskie mērījumi un to analīze,"Darbā veikti divi savstarpēji saistīti pētījumi ar mērķi pilnveidot asinsrites optiskās diagnostikas metodes, reģistrējot un analizējot fotopletizmogrāfisko (PPG) signālu laika un formas.parametrus. Izstrādāta metodika un veikti klīniskie mērījumi statistiski nozīmīgā (128 personas) kardiovaskulāro slimību pacientu un veselu personu (20 personas) grupās, katrā sirdsdarbības ciklā nosakot pulsa cikla ilgumu, pulsa viļņa izplatīšanās un atstarotā viļņa aizkaves laikus, augmentācijas indeksu un refleksijas indeksu. Analizējot šo parametru korelācijas, parādīta iespēja pēc PPG signālu formām atšķirt slimu un veselas personu grupas. Veikti pirmie pētījumi, lai novērtētu asins tilpuma plūsmas ietekmi uz PPG signāla AC komponentes formu.Atslēgas vārdi: fotopletizmogrāfija, neinvazīva optiskā diagnostika, biosignālu apstrāde, asinsrites tilpuma plūsma",0
977,"EMF un EMOF metamodelēšanas standarti, to integrācija valodā MOLA","Darbā ir izpētīta atbilstība starp metamodelēšanas līdzekļiem Eclipse EMF un OMG EMOF, kā arī EMOF modifikāciju, kura tiek izmantota MOLĀ. Uz šīs izpētes pamata ir izstrādāti algoritmi, kā modeļu datus pārveidot atbilstoši metamodeļiem.Darbā ir izstrādāts Eclipse ietvara spraudnis (Eclipse framework plugin) ar kura palīdzību MOLAs modeļa dati var tikt pārnesti uz EMF modeli. Spraudņa arhitektūra tiek aprakstīta izmantojot klašu diagrammas.",0
978,Lietotāju tiesību vadība mySAP vidē,"2007.gadā VAS „Latvijas dzelzceļš” infrastruktūras un finanšu informatīvajā sistēmā no jauna bija jāveido lietotāji un lomas. Tāpēc aktualizējās lietotāju lomu piešķiršanas automatizācija.Darba mērķis ir, pamatojoties uz pašreizējās situācijas analīzi, izveidot augstāk norādītās problēmas implementāciju SAP sistēmā.Projektēšanas laikā tika izveidotas pamata procesa „Pieteikuma veidošana” diagrammas īpaši izdalot apakšprocesus „Darbinieka izvēle”, „Funkciju izvēle” un „Pieejas apgabala izvēle”.Implementācijas gaitā tika uzrakstīta jauna programmatūra lietotāju pieteikumu reģistrācijai un apstrādei, kā arī tika modernizētas vairākas vecās funkcijas lietotāju tiesību vadības informācijas sistēmai.Atslēgvārdi: SAP, ABAP, RBAC, GRADE, LDz.",0
979,Nevēlamā satura elektronisko ziņojumu apkarošanas veidi,"Šis darbs ir pārskats par mūsdienās izplatītāko saziņas veidu – elektronisko pastu, par elektroniskā pasta darbības principu, par to kā tas tiek izmantots pretlikumīgos nolūkos, piemēram, reklāmai, kas ir „nevēlamā satura elektroniskie ziņojumi”, kādus mērķus cenšas sasniegt spama sūtītāji, kādi ir nevēlamā elektronisko ziņojumi apkarošanas veidi. Ir aplūkotas kompleksās sistēmās, kas veidotas lai samazinātu saņemamo spamu. Apskatītas sistēmu īpatnības un vājības, veidi, kā spama sūtītāji pielieto dažādas tehnikas, lai šādas sistēmas apietu un tomēr piegādātu spamu saņēmējam. Ir aplūkotas kompleksās sistēmas, kas veidotas, lai samazinātu saņemamo spamu, šo sistēmu īpatnības un vājības. Tika pastāstīts par veidiem, kā spama sūtītāji pielieto dažādas tehnikas, lai šādas sistēmas apietu un tomēr piegādātu spamu saņēmējam.",0
980,Konverģences nepietiekamības saistība ar supresiju,"Bakalaura darbs ir uzrakstīts latviešu valodā uz 28 lappusēm. Tas satur 10 attēlus, 1 tabulu, 31 literatūras avotu atsauksmi.Atslēgas vārdi: konverģence, konverģences nepietiekamība, supresija, binokulārā konkurence.Darba mērķis: Noteikt, kā mainās binokulārās konkurences supresijas dziļums, atkarībā no tā, vai ir konverģences nepietiekamība, vai nav un pierādīt, ka pie konverģences nepietiekamības ir lielāks binokulārās konkurences supresijas dziļums.Subjekti: eksperimentā piedalījās 26 cilvēki (11 vīrieši un 15 sievietes vecumā no 19 līdz 42 gadiem), kas tika iedalīti 2 grupās – 1.kontrologrupa – 18 asimptomātiski cilvēki.2.8 cilvēku grupa, kuriem novērota konverģences nepietiekamība ar vienas acs fiksācijas izzušanu.Metode: Eksperimenta mērījumu veikšanai izmanto īpaša datorprogramma, ar kuras palīdzību eksperimenta dalībniekam tiek rādīti sinusoidālu svītru režģu stimuli. Tiek izmantotas šķidro kristālu brillītes, lai atdalītu abu acu attēlus. Programmā tiek izmantota piespiedu izvēles psihofizikālā metode. Vadošās acs attēls palika nemainīgs, mērījuma laikā programma nejauši izvēlas, vai nevadošās acs attēls būs redzams, vai nē – abu iespēju varbūtība ir līdzvērtīga. Supresijas dziļuma izmaiņas ir tieši proporcionālas kontrasta sliekšņa izmaiņām, tādējādi no iegūtajiem rezultātiem var spriest par binokulārās konkurences supresijas dziļuma izmaiņām.Rezultāti: Rezultāti parādīja, ka attālinoties konverģences tuvuma punktam, palielinās binokulārās konkurences supresijas dziļums. Secinājumi:1.Binokulārās konkurences supresijas dziļums ir vidēji cieši lineāri saistīts ar konverģences tuvuma punkta attālumu. (R = 0,57635)2.Binokulārās konkurences supresijas dziļums ir mazāks subjektiem ar normālu konverģences tuvuma punktu, salīdzinot ar konverģences nepietiekamību.3.Statistiski salīdzinot 3 izdalītās grupas, konverģences tuvuma punkts būtiski ietekmē binokulārās konkurences supresijas dziļuma vērtību.",0
981,Eiropas opcijas konstruēšana,"Diplomdarbā ir apskatīta Eiropas tipa call opcijas „taisnīgās” cenas noteikšana, akcijās ieguldāmā kapitāla aprēķināšana un stratēģijas konstruēšana ar binomiālā un trinomiālā modeļa palīdzību viena, divu, trīs un vairāku periodu gadījumā. Mērķis – atrast tādu opcijas cenu un izveidot tādu akciju portfeļu virkni, lai pēc noteikta laika, izpildot līguma nosacījumus, investora ieguvums sakristu ar iepriekš izvēlētu mērķa funkcijas vērtību. Darbā ir parādīts, ka binomiālā modeļa gadījumā vienmēr ir iespējams sasniegt plānoto rezultātu, bet to ne vienmēr izdosies īstenot trinomiālā modeļa situācijā.",0
982,Hiperboliska siltumvadīšanas vienādojuma atrisinājumu asimptotiskā izturēšanās,"Bakalaura darbā tika apskatīta hiperboliska siltumvadīšanas vienādojuma jaukta veida problēma. Bakalaura darba uzdevuma nostādne radusies sakarā ar pēdējā laikā zinātniskajā literatūrā sastopamajiem siltumvadīšanas procesu matemātiskajiem modeļiem, kur siltumvadīšanas procesu apraksta ar hiperboliska tipa vienādojuma palīdzību. Darbā tiek izvirzīta hipotēze, ka koeficientam pie hiperboliskā tipa vienādojuma locekļa ar nezināmās funkcijas otro atvasinājumu pēc laika tiecoties uz 0, atrisinājums tieksies uz paraboliskā tipa vienādojuma atbilstošās problēmas atrisinājumu. Šo hipotēzi izvēlētajām nehomogenitātēm apstiprināja skaitliskie aprēķini, kuri veikti ar programmpaketes Maple palīdzību. Bibliogrāfija: 3 nosaukumiAtslēgvārdi: hiperboliskā tipa siltumvadīšanas vienādojums, paraboliskā tipa siltumvadīšanas vienādojums.",0
983,Nelineāru parametru izlases kļūdu novērtēšana,"Maģistra darba uzdevums ir izstrādāt metodoloģiju nelineāru populācijas parametru izlases kļūdu novērtēšanai. Šajā darbā tiks apskatīta izlases kļūdas novērtēšana summārā rādītāja, divu summāro rādītāju attiecības un Džini koeficienta novērtējumiem, bet izstrādāto metodoloģiju var pielietot arī citu populācija parametru izlases kļūdas novērtēšanai. Izlases kļūdas novērtēšanai tiek pielietotas tuvinātās apakšizlašu metodes – atkarīgo gadījuma grupu metode un jackknife metode. Darba rezultātā ir izstrādāta datorprogramma (SPSS vidē) izlases kļūdas novērtēšanai patvaļīgai izlasei ar plašām metožu parametru konfigurācijas iespējām. Darbā ir izmantoti dati no diviem LR Centrālās statistikas pārvaldes organizētajiem pētījumiem – Mājsaimniecību budžeta pētījuma un pētījuma „Eiropas Savienības statistika par ienākumiem un dzīves apstākļiem”.",0
984,Ģeogrāfiskās informatīvās sistēmas izveide,"Šī bakalaura darba mērķis ir izpētot jau eksistējošas ģeogrāfiskās informatīvās sistēmas, un balstoties uz iegūto informāciju, izstrādāt ģeogrāfisko informatīvo sistēmu “Latvijas Autoceļu sistēma”. Pētījuma sākumā detalizēti ir aplūkota viena no iespējamajām ģeogrāfiskās informatīvās sistēmas izveides metodēm, pēc kuras ir izstrādāta ģeogrāfiskā informatīvā sistēma “Latvijas Autoceļu sistēma”. Darba turpinājumā ir aprakstītas arī konkrētās ģeogrāfiskās informatīvās sistēmas raksturīgās iezīmes, sniedzot ieskatu to realizācijā. Pētījuma noslēgumā ir veikta ģeogrāfiskajai informatīvajai sistēmai “Latvijas Autoceļu sistēma” iespējamo uzlabojumu sarakstu, nosakot katra stiprās puses. Darba rezultātā ir izstrādāta konkrēta ģeogrāfiskā informatīvā sistēma.",0
985,Arteriālā asinsspiediena ietekme uz intraokulāro spiedienu,"Mērķis: Izpētīt asinsspiediena un ar vecumu saistīto fizioloģisko organisma pārmaiņu ietekmi uz IOS.Metodes: AAS un IOS mērījumi tika veikti 76 subjektiem, 42 vīriešiem un 34 sievietēm, vecumā no 22 līdz 89 gadiem. Vidējais subjektu vecums 63 gadi. IOS mērījums tika veikts ar dinamiskās kontūras tonometrijas metodi, AAS tika mērīts ar Riva –Roči sfigmomanometru, pielietojot Korotkova metodi. Secinājumi: Pētījumā netika atklāta tieša arteriālā asinsspiediena ietekme uz intraokulāro spiedienu. Pētījums parādīja, ka starp arteriālo asinsspiedienu un intraokulāro spiedienu nepastāv cieša saistība. R2 = 0,042, P=0,012).  Vecums IOS tieši neietekmē, bet līdz ar vecumu pieaug arī vidējais IOS caurmērā par 0.5 mmHg desmit gados. Vecumā starp 50 un 60 gadiem vidēja IOS vērtība pieaug apmēram 3 reizes straujāk - attiecīgi 0.34 mmHg un 0.98 mmHg.  Netika konstatēta saistība starp AAS un OPA. Iespējams, ka varētu būt sakarība starp asinsspiediena amplitūdu un okulārā pulsa amplitūdu. Netika konstatēta saistība starp vecumu un OPA. Tas, vai OPA mainās pieaugot vecumam, būtu jāizvērtē ilgtermiņa pētījumos.Atslēgas vārdi: intraokulārais spiediens, arteriālais asinsspiediens, diastoliskais asinsspiediens, okulārā spiediena amplitūda.",0
986,Programminženierijas projekta izstrādes rīku modernizācijas novērtējums,"Bakalaura darbā izdarīts novērtējums, vai programminženierijas projekta SOPA izstrādes rīkus ir nepieciešams modernizēt no Microsoft Visual Basic 6 uz Microsoft Visual Basic .NET 2005. Darbā ir apskatīti galvenie kritēriji projekta modernizācijas nepieciešamībai, ir izanalizēti galvenie ieguvumi no projekta izstrādes rīku modernizācijas. Darbā ir aprakstīts, kā novērtēt, vai konkrēta modernizācijas metode ir efektīva. Pēc tam ir apskatītas četras iespējamās modernizācijas metodes un novērtēta to darbietilpība. Izvērtējot visas metodes, secināts, ka projekta SOPA modernizācijā ieguldāma darbietilpība ir pārāk liela, lai modernizācija būtu nepieciešama.",0
987,"Retinoskopijas sistemātiskās kļūdas ietekme uz ""low neutral"" un ""high neutral"" retinoskopijas rezultātu","Darba mērķis: Novērtēt vai retinoskopijas sistemātiskās kļūdas kompensēšana izmaina „low neutral”un „high neutral” retinoskopijas atradni.Subjekti: Pētījumā tika izmeklēti 30 cilvēki vecumā no 17 – 25 gadiem. Izvēlētajiem subjektiem ir normai atbilstošas akomodācijas un binokulārās redzes funkcijas. Refrakcija subjektu nevadošajai acij variē no - 4.5 līdz + 1.75 D, maksimālais astigmātisma lielums – 1,0 D.Metodes: Tika pielietotas divas dinamiskās retinoskopijas metodes - „low neutral” un „high neutral” retinoskopija un „low neutral” un „high neutral” retinoskopijas modificēts variants.Rezultāti: Klasiskās „low neutral” retinoskopijas atradnes vidējā vērtība ir 1.18 ± 0. 29 D (SD), bet modificētās „low neutral” retinoskopijas atradnes vidējā vērtība ir 0.83 ± 0.35 D (SD). Klasiskās „high neutral” retinoskopijas atradnes vidējā vērtība ir 1.83 ± 0. 40 D (SD), bet modificētās „high neutral” retinoskopijas atradnes vidējā vērtība ir 1.47 ± 0.40 D (SD). Klasiskās „low neutral” un „high neutral” retinoskopijas mērījumi ir atkārtojami ± 0.44 D diapazonā (p > 0.05), bet modificētās „low neutral” un „high neutral” retinoskopijas gadījumā mērījumi ir atkārtojami ± 0.46 D apgabalā (p > 0.05).Secinājumi: 1) Starp klasiskās un modificētās „low neutral” un „high neutral” retinoskopijas vidējām vērtībām pastāv statistiski nozīmīga atšķirība ( p > 0.001). 2) Nav novērojama statistiski nozīmīga atšķirība starp akomodācijas un konverģences neatkarības diapazoniem, kas noteikti ar klasisko un modificēto „low neutral” un „high neutral” retinoskopijas metodi (p ",0
988,Optiskās metodes smadzeņu audzēju diagnostikā,".1.Darbā tiek sniegts literatūras pārskats par:-fluorescentās spektrometrijas metodes izmantošanu galvas smadzeņu vēža diagnostikā;-galvas smadzeņu audzēju lokalizācijas vietas noteikšana operācijas laikā izmantojot 5Aminolevulānskābes inducēto porfirīna fluorescenci;-smadzeņu audzēju robežu spektrālo robežlīniju noteikšana.2. Apgūta optisko šķiedru spektrometrijas komplekta lietošanas tehnika, adaptētafluorescentās spektrometrijas metodes izmantošanai galvas smadzeņu vēža diagnostikā.3. Veikta klīniskā prakse P.Stradiņa slimnīcas neiroķirurģijas nodaļā.4. Veikti 3 vaļēju un 8 stikliņos ievietotu, uzglabāšanai paredzētu, galvas smadzeņuļaundabīgo audu autofluorescences mērījumi.5. Piedāvātā galvas smadzeņu audzēju autofluorescences spektru apstrāde ļauj pardiagnostisko kritēriju izmantot 405nm diožu lāzera ierosmē iegūtās normēto intensitāšuattiecību vidējās vērtības 430-470nm un 520-590nm spektru rajonos.6. Turpmākajiem audu autofluorescences pētījumiem ieteicams izmantot 405nmnmlāzera ierosmes avotu.Formatted: Bullets and Numbering",0
989,Fizikas priekšmets arodvidusskolā,"Maģistra darbā “Fizikas priekšmets arodvidusskolā” ir apskatītas un risinātas problēmas, kas saistītas ar fizikas priekšmeta mācīšanu arodvidusskolā.Darba pirmajā daļā tiek dots vispārīgs pārskats par dabaszinātņu izglītības problēmām Latvijā un Eiropā, izskaidrota šo problēmu būtība autores skatījumā, sabiedrības attīstības tendences un to ietekme uz izglītības procesu it īpaši arodizglītības sistēmā.Darba otrajā daļā tiek piedāvāts problēmu daļējs risinājums mācību programmas veidā, aplūkotas mācību metodes, kas vadoties no autores pieredzes būtu visvairāk piemērotas izglītojamo apmācībai arodvidusskolā.Darbs sastāv no 48 lapām, tas satur 6 tabulas un 15 attēlus. Darbā izmantoti 12 literatūras avoti.",0
990,DNS molekulas 3D struktūras attēlošana,"Bakalaura darba ietvaros tiek izstrādāta datorprogramma dezoksiribonukleīnskābes (DNS) trīsdimensiju struktūras modeļa būvēšanai, izmantojot lokālu bāzu pāru soļu parametrus, un iegūtā modeļa attēlošanai uz ekrāna, kā arī molekulas līkumainuma grafika konstruēšanai. Programma var būt izmantota DNS molekulas līkumainuma analīzei. Programmas realizācijai tika izmantota C# programmēšanas valoda priekš Microsoft .NET vides. 3D grafikas apstrādei tika izmantotas Managed DirectX API.Programma paredzēta darbam ar Microsoft Windows operētājsistēmu ar uzstādītiem Microsoft .NET Framework 2.0 un DirectX 9.0.",0
991,Hierarhiju modelēšana un realizācija datu noliktavās,"Darbā tiek aprakstīts, kā hierarhiskus datus var modelēt ER modelī parastās informāciju sistēmās, tiek apskatīti teorētiski iespējamie hierarhiju veidi, analizētas dažādas hierarhisku datu realizācijas iespējas datu noliktavās. Darba mērķis ir realizēt teorētiski aprakstītās hierarhiju realizācijas zvaigznes un sniegpārslas shēmas ietvaros, novērtēt netriviālu hierarhiju struktūru izmantošanas iespējas datu analīzes rīkos (konkrēti Discoverer rīkā).",0
992,Tirgum piesaistītais dzīvības apdrošināšanas produkts,"Maģistra darbā „Tirgum piesaistītais dzīvības apdrošināšanas produkts” tiek izpētīts, kā darbojas tirgum piesaistītā dzīvības apdrošināšana un izveidots jauns, līdz šim nepazīstams apdrošināšanas produkts ar visiem tam nepieciešamajiem aprēķiniem.Sekojot literatūrā izklāstītiem aktuāru un riska analītiķu ieteikumiem, tiek izveidots kalkulators, ar kura palīdzību, atkarībā no apdrošinātās personas dzimuma, vecuma un iemaksu apjoma, var aprēķināt personas uzkrājumu noteiktā termiņā. Ir izstrādāts kalkulators gan aprēķiniem pa gadiem, gan arī aprēķiniem pa mēnešiem.Ir izveidots arī jaunā, vēl tirgū nepastāvošā, produkta kalkulators, kas aprēķina līdzapdrošināšanu diviem cilvēkiem, no kuriem pirmā nāves gadījumā, kas iestājusies noteiktā termiņā, viņa labuma guvējs saņem apdrošinājuma summu, bet otrā nāves gadījumā vai termiņa beigās – uzkrājuma summu.",0
993,Proaktīvs IP tīkla dinamikas monitors,"Darbā tiek aplūkotas IP tīkla monitorēšana, kas paredz iepriekšējās monitorēšanas laikā uzkrāto datu izmantošanu problēmu prognozēšanai - proaktīva monitorēšana.Sākuma daļā tiek dots vispārīgs ieskats IP tīkla monitorēšanā - tās nepieciešamība, mērķi un metodes. Tālāk tiek apskatīta monitorēšanas rezultātu uzkrāšana, apstrāde un reakcija uz apstrādes gaitā fiksētiem notikumiem, kas uzskatāmi par jau esošu vai potenciālu problēmu. Kā arī tiek dota īsa monitoru klasifikācija pēc lietojuma mērķa un izvietojuma tīklā, kā arī dažu interesantāko IP tīkla monitorēšanas risinājumu apskats.Noslēgumā ir darba izstrādes laikā izveidotā IP tīkla dinamikas monitora risinājuma apraksts un tā testēšanas laikā iegūtie rezultāti, kas salīdzināti ar tajā pašā tīklā jau izmantoto monitorēšanas sistēmu. Darbā iekļauti septiņpadsmit ilustratīvi attēli un piecas tabulas.",0
994,Biznesa procesu formalizācija izmantojot UML 2,"Darbā ir veikta uzņēmuma biznesa procesu modelēšana izmantojot UML 2.0 lietojuma un aktivitāšu diagrammas. Ir apsekotas un modelētas 10 galvenās uzņēmuma uzskaites jomas, izveidotas 11 lietojuma un 58 aktivitāšu diagrammas. Modelēšanai izmantot rīks IBM RSA. Darbā ir aprakstīts:- IT sistēmas ieviešanas dzīves cikls;metodoloģija kā veikt biznesmodelēšanu un lietot UML diagrammas biznesa procesu izpētē;- izmantotie diagrammu elementi un to nozīmē biznesmodelēšanā;- lietojumu un aktivitāšu nosaukumu piešķiršanas gramatika;- rīka IBM RSA izmantošana modelēšanai.",0
995,Lineāras vienādojumu sistēmas ģeometriska interpretācija,"Diplomdarba mērķis ir aprakstīt lineāru vienādojumu sistēmas (LVS), izmantojot ģeometriskus jēdzienus, ka arī paskaidrot atbilstošas teorēmas „ģeometriska valodā”. Galvenais uzdevums bija izpētīt LVS atrisinājuma meklēšanas problēmu, ka arī parādīt, ka jebkurai LVS var atrast vienīgo normālo pseidoatrisinājumu. Darbs iepazīstina ar Gausa izslēgšanas metodi, ar ortogonālo projicēšanu uz apakštelpu, ar mazāku kvadrātu metodi, ar pseidoinversas matricas jēdzienu, ka arī ar dažām citām lietām. Un beigās ir dotas rekomendācijas, kā var atvieglot aprēķinus ar datorprogrammu palīdzību.",0
996,Perifērās redzes asuma izvērtēšana ar datorizētiem stimuliem dažādiem optiskā apmiglojuma līmeņiem,"Bakalaura darbs ir uzrakstīts latviešu valodā, datorsalikumā uz 32 lapām. Tas satur 20 attēlus, 6 tabulas, 16 atsauces uz literatūras avotiem.Mērķis: Ar jaunizveidotas datorprogrammas palīdzību noteikt, vai centrālās redzes optisks apmiglojums ietekmē perifēro redzes asumu dažādās ekscentricitātēs.Metode: Tiek izvērtēts dalībnieku redzes asums tīklenes perifērijā (10 un 20), izmantojot trepjveida psihofizikālo metodi. Dalībniekiem tiek simulēts 2 līmeņu optiskais apmiglojums (centrālās redzes asumu samazinājums ~0,7 un ~0,4 decimālajās vienībās).Secinājumi: Abu līmeņu optiskais apmiglojums būtiski ietekmē perifēro redzes asumu 10 ekscentricitātē.Atslēgas vārdi: perifērā redze, redzes asums, optiskais apmiglojums.",0
997,Ievads attēlojuma topoloģiskās pakāpes teorijā,"Maģistra darbs ir paredzēts kā ievads attēlojuma topoloģiskās pakāpes teorijā.Tas ir uzrakstīts tādā veidā, lai palīdzētu lasītājam attīstīt ģeometriskointuīciju un vieglāk apgūt teorijas saturu. Šīm nolūkam viena nodaļa ir veltīta,lai izskaidrotu homotopiju teorijas pamatus, bet otra − lai iepazītos ar diferenciāluformu pamatjēdzieniem. Pēc tam, kad attiecīgais matemātiskais aparātsir attīstīts līdz zināmam līmenim, tas tiek lietots, lai pierādītu dažus klasiskusrezultātus, piemēram, algebras pamatteorēmu un Bola-Brauera teorēmu.Atslēgas vārdi: attēlojuma topoloģiskā pakāpe, homotopija, Bola-Brauerateorēma, diferenciāla forma.",0
998,Vārdu atstarpes lieluma ietekme uz lasīšanas ātrumu,"Maģistra darbs uzrakstīts latviešu valodā, datorsalikumā uz 67 lapas. Satur 37 attēlus, 13 tabulas, 2 pielikumus. Tajā ir izmantoti 20 literatūras avoti.Darba mērķis. Izpētīt vai atstarpes starp vārdiem ietekmē lasīšanas ātrumu.Dalībnieki. Pētījumā piedalījās skolēni no 2- 5.klasei un studenti vecumā no 21- 28 gadiem. Metode. Tika izgatavoti 5 teksta varianti. Katrs no teksts tika atlasīts 133 vārdu garš, ar vidējo vārda garumu 5 burti.  Rezultāti. Dalībniekiem ir novērojam  lasīšanas ātruma samazinājums tekstā bez atstarpēm starp vārdiem.  Salīdzinot tekstu ar standarta atstarpēm un tekstiem ar palielinātām atstarpēm, novērojam lasīšanas ātruma pieaugumu. Šīs efekts saglabājās līdz atstarpes lielumam 0.96°,Secinājumi. Skolēniem, lasot tekstus ar lielākām atstarpēm salīdzinot ar standarta tekstu, lasīšanas ātrums palielinās.",0
999,Uz bezmaksas programmatūras bāzētas dalītas biznesa vadības sistēmas izstrāde,"Bakalaura darba pirmajā daļā ir aprakstīts, kā dalītas biznesa vadības sistēmu iespējams izstrādāt,izmantojot tikai bezmaksas vai atvērtā koda programmatūru. Tas attiecas uz visu izstrādājamaisistēmai nepieciešamo programmatūru – operētājsistēmu, programmēšanas valodu un taipieejamajiem rīkiem un tehnoloģijām, datu bāzes un testēšanas programmatūru. Bakalaura darbaotrajā daļā aprakstīta sistēma “Coil”, kas izmanto tikai bezmaksas programmatūru.",0
1000,Optiskā magnetometra signāla modelēšana,"Darbā tiek izpētīti teorētiskie optiskā magnetometra darbības principi, klasiskais optiskā magnetometra darbības modelis. Darba gaitā padziļināti apgūti teorētiskie principi, kas ir pamatā magnetometra, kurā tiek veikta sārmu metālu pamatstāvokļa optiskā pumpēšana, darbībai. Tiek veikta ūdeņraža un sārmu metālu atomu uzbūves modeļu izpēte, īpašu uzmanību pievēršot enerģijas līmeņu uzvedībai magnētiskā lauka klātbūtnē- normālajam un anomālajam Zēmana efektam- kā arī atomu sīkstruktūrām un superīkstruktūrām. Darba gaitā tiek veikta optiskā magnetometra signāla modelēšana sistēmai, kurā tiek izmantota Rb D1 līnijas ierosme, reģistrējot cirkulāri polarizētas gaismas absorbcijas signālu atkarībā no ārēja, stacionāra un ārēja, ar radiofrekvenci oscilējoša magnētiskā lauka. Modelēšanu veic, pielietojot blīvuma matricu formālismu. Modelējot tiek iegūts absorbcijas signāls dažādām eksperimentālo parametru vērtībām. Tiek veikta kvalitatīva modelēto un eksperimentāli iegūto signālu salīdzināšana.",0
